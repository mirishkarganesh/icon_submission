యోహాను రాసిన సువార్త
యోహాను రాసిన సువార్త
యోహాను
యోహా
యోహాను రాసిన సువార్త
గ్రంథకర్త
యోహాను  ను బట్టి ఈ సువార్త రచయిత జెబెదయి కుమారుడు యోహాను అని తెలుస్తున్నది యోహాను తనను యేసు శిష్యుడిగా చెప్పుకున్నాడు అతడు, అతని సోదరుడు యాకోబు ఉరిమే వారు అని పేరు పొందారు మార్కు  యేసు జీవిత సంభవాలను ప్రత్యక్షంగా చూసే అవకాశం వీరిద్దరికీ దక్కింది
రచనా కాలం, ప్రదేశం
సుమారు క్రీ శ
యోహాను తన సువార్తను ఎఫెసు నుండి రాసి ఉండవచ్చు రచన జరిగిన ముఖ్య ప్రదేశాలు బేతని, గలిలయ, యూదయ, సమరయ, యెరూషలేము
స్వీకర్త
యోహాను సువార్తను అతడు యూదులకు రాశాడు యేసే మెస్సియ అని రుజువు చెయ్యడం యోహాను ఉద్దేశం వారు యేసే క్రీస్తు అని, ఆయనలో నమ్మకం ఉంచడం ద్వారా అయన నామాన్ని బట్టి జీవం పొందాలని రచయిత ఉద్దేశం
ప్రయోజనం
లో చెప్పినట్టు ఈ సువార్త ఉద్దేశం క్రైస్తవులను విశ్వాసంలో స్థిరపరచి నిర్ధారించడం యేసు దేవుని కుమారుడైన క్రీస్తు అని మీరు నమ్మునట్లును, నమ్మి అయన నామమందు జీవము పొందునట్లును ఇవి వ్రాయబడెను యేసే దేవుడు అని యోహాను స్పష్టంగా ప్రకటించాడు  అన్నిటినీ అయన ఉనికిలోకి తెచ్చాడు  ఆయనే వెలుగు , , , జీవం    యేసు క్రీస్తు దేవుని కుమారుడు అని రుజువు చేయడానికి యోహాను తన సువార్త రాశాడు
ముఖ్యాంశం
యేసు దేవుని కుమారుడు
విభాగాలు
యేసు జీవనాథుడు
మొదటి శిష్యులకు పిలుపు
యేసు బహిరంగ పరిచర్య
ప్రధాన యాజకుని ప్రార్థన
యేసు సిలువ, పునరుత్థానం
యేసు పునరుత్థానానంతర పరిచర్య
యేసు క్రీస్తు దైవత్వం
హెబ్రీ
ప్రారంభంలో వాక్కు ఉన్నాడు ఆ వాక్కు దేవుడి దగ్గర ఉన్నాడు ఆ వాక్కు దేవుడే
ఆ వాక్కు ప్రారంభంలో దేవుడితో ఉన్నాడు
ఆయన అవతార పూర్వ కార్యం
హెబ్రీ
సృష్టి అంతా ఆ వాక్కు ద్వారానే కలిగింది ఉనికిలో ఉన్న వాటిలో ఏదీ ఆయన లేకుండా కలగలేదు
ఆయనలో జీవం ఉంది ఆ జీవం సమస్త మానవాళికీ వెలుగుగా ఉంది
ఆ వెలుగు చీకటిలో ప్రకాశిస్తున్నది చీకటి ఆ వెలుగును లొంగదీసుకోలేక పోయింది
బాప్తిసమిచ్చే యోహాను పరిచర్య
యోహా  మత్తయి  మార్కు  లూకా
దేవుని దగ్గర నుండి వచ్చిన ఒక వ్యక్తి ఉన్నాడు అతని పేరు యోహాను
అందరూ తన ద్వారా ఆ వెలుగును నమ్మడం కోసం అతడు ఆ వెలుగుకు సాక్షిగా ఉండడానికి వచ్చాడు
ఈ యోహానే ఆ వెలుగు కాదు కానీ ఆ వెలుగును గురించి సాక్ష్యం చెప్పడానికి వచ్చాడు
యేసుక్రీస్తు నిజమైన వెలుగు
యోహా
లోకంలోకి వస్తున్న నిజమైన వెలుగు ఇదే ఈ వెలుగు ప్రతి వ్యక్తినీ వెలిగిస్తూ ఉంది
లోకం అంతా ఆయన ద్వారానే కలిగింది ఆయన లోకంలో ఉన్నాడు అయినా లోకం ఆయనను తెలుసుకోలేదు
కుమారులు, అవిశ్వాసులు
యోహా , ,
ఆయన తన సొంత ప్రజల దగ్గరికి వచ్చాడు కానీ వారు ఆయనను స్వీకరించలేదు
తనను ఎవరెవరు అంగీకరించారో, అంటే తన నామంలో నమ్మకం ఉంచారో, వారికందరికీ దేవుని పిల్లలు అయ్యే హక్కును ఆయన ఇచ్చాడు
వారంతా దేవుని వలన పుట్టినవారే గాని, వారి పుట్టుకకు రక్తమూ, శరీర వాంఛలూ, మనుషుల ఇష్టాలూ కారణం కానే కావు
ఆయన అవతారం
మత్తయి  లూకా  రోమా ,
ఆ వాక్కు శరీరంతో మన మధ్య కృపా సత్యాల సంపూర్ణ స్వరూపంగా నివసించాడు తండ్రి నుండి వచ్చిన ఏకైక కుమారునికి ఉండే మహిమలాగా ఉన్న ఆయన మహిమను మేము చూశాము
బాప్తిసమిచ్చే యోహాను సాక్ష్యం
మత్తయి  మార్కు  లూకా
యోహాను ఆయనను గురించి పెద్ద స్వరంతో ఇలా సాక్ష్యం చెప్పాడు, నా వెనుక వచ్చేవాడు నాకు ముందే ఉన్నవాడు కాబట్టి ఆయన నాకంటే గొప్పవాడు, అంటూ నేను ఎవరిని గురించి చెప్పానో ఆయనే ఈయన
ఆయన సంపూర్ణతలో నుండి మనమందరం కృప తరువాత కృపను పొందాం
మోషే ద్వారా దేవుడు ధర్మశాస్త్రాన్ని ఇచ్చాడు కృప, సత్యం యేసు క్రీస్తు మూలంగా కలిగాయి
దేవుణ్ణి ఇంతవరకూ ఎవరూ చూడలేదు తండ్రిని అనునిత్యం హత్తుకుని ఉండే దేవుడైన ఏకైక కుమారుడే ఆయనను వెల్లడి చేశాడు
యెరూషలేము నుండి యూదులు, నువ్వు ఎవరు అని యోహానును అడగడానికి యాజకుల నుండీ లేవీయుల నుండీ కొందరిని పంపించారు అప్పుడు అతడు ఇదే సాక్ష్యం ఇచ్చాడు
అతడు, నాకు తెలియదు అనకుండా, నేను క్రీస్తును కాదు అంటూ ఒప్పుకున్నాడు
కాబట్టి వారు, అయితే నువ్వు ఎవరివి ఏలీయావా అంటే అతడు, కాదు అన్నాడు నువ్వు ప్రవక్తవా అని అడిగితే కాదని జవాబిచ్చాడు
దాంతో వారు, అయితే అసలు నువ్వు ఎవరివి మమ్మల్ని పంపిన వారికి మేమేం చెప్పాలి అసలు నీ గురించి నువ్వేం చెప్పుకుంటున్నావ్ అన్నారు
దానికి అతడు, యెషయా ప్రవక్త పలికినట్టు నేను,
ప్రభువు కోసం దారి తిన్నగా చేయండి అని
అరణ్యంలో బిగ్గరగా కేక పెట్టే ఒక వ్యక్తి స్వరాన్ని అన్నాడు
అలాగే అక్కడ పరిసయ్యులు పంపిన కొందరున్నారు
వారు, నువ్వు క్రీస్తువు కావు, ఏలీయావు కావు, ప్రవక్తవూ కావు అలాంటప్పుడు మరి బాప్తిసం ఎందుకు ఇస్తున్నావు అని అడిగారు
దానికి యోహాను, నేను నీళ్లలో బాప్తిసం ఇస్తున్నాను కాని మీ మధ్య మీరు గుర్తించని వ్యక్తి నిలిచి ఉన్నాడు
నా వెనుక వస్తున్నది ఆయనే నేను ఆయన చెప్పుల పట్టీ విప్పడానికి కూడా యోగ్యుణ్ణి కాదు అని వారితో చెప్పాడు
ఈ విషయాలన్నీ యొర్దాను నదికి అవతల వైపు ఉన్న బేతనీలో జరిగాయి ఇక్కడే యోహాను బాప్తిసం ఇస్తూ ఉండేవాడు
మరుసటిరోజు యేసు యోహాను దగ్గరికి వచ్చాడు ఆయనను చూసి యోహాను ఇలా అన్నాడు, చూడండి, లోకపాపాన్ని తీసివేసే దేవుని గొర్రెపిల్ల
నా వెనక వచ్చేవాడు నాకు ముందే ఉన్నవాడు కాబట్టి ఆయన నాకంటే గొప్పవాడు అంటూ నేను ఎవరి గురించి చెప్పానో ఆయనే ఈయన
నేను ఆయనను గుర్తించలేదు, కానీ ఆయన ఇశ్రాయేలు ప్రజలకు వెల్లడి కావాలని నేను నీళ్ళలో బాప్తిసం ఇస్తూ వచ్చాను
యోహాను ఇంకా సాక్షమిస్తూ, ఆత్మ ఒక పావురంలా ఆకాశం నుండి దిగి వచ్చి ఆయనపై నిలిచి పోవడం చూశాను
నేను ఆయనను గుర్తు పట్టలేదు కాని ఎవరి మీద ఆత్మ దిగివచ్చి నిలిచిపోవడం చూస్తావో ఆయనే పరిశుద్ధాత్మలో బాప్తిసం ఇచ్చేవాడు అని నీళ్ళలో బాప్తిసం ఇవ్వడానికి నన్ను పంపినవాడు నాకు చెప్పాడు
ఈయనే దేవుని కుమారుడని నేను తెలుసుకున్నాను, సాక్షం ఇచ్చాను
యేసుక్రీస్తు బహిరంగ పరిచర్య
యోహా
మరుసటి రోజు యోహాను తన శిష్యులు ఇద్దరితో నిలబడి ఉన్నాడు
అప్పుడు యేసు అక్కడ నడిచి వెళ్తుంటే యోహాను ఆయన వైపు చూసి, ఇదిగో, చూడండి, దేవుని గొర్రెపిల్ల అన్నాడు
అతడు చెప్పిన మాట విని ఆ యిద్దరు శిష్యులు యేసు వెనకే వెళ్ళారు
యేసు వెనక్కి తిరిగి, వారు తన వెనకాలే రావడం చూసి,  మీకేం కావాలి అని అడిగాడు వారు, రబ్బీ, రబ్బీ అనే మాటకు బోధకుడు అని అర్థం నువ్వు ఎక్కడ ఉంటున్నావ్ అని అడిగారు
ఆయన,  వచ్చి చూడండి అన్నాడు వారు వచ్చి ఆయన ఉంటున్న స్థలం చూశారు అప్పటికి సాయంత్రం నాలుగు గంటలైంది దాంతో వారు ఆ రోజుకి ఆయనతో ఉండిపోయారు
యోహాను మాట విని ఆయన వెనకాల వెళ్ళిన ఇద్దరిలో ఒకరు అంద్రెయ ఇతడు సీమోను పేతురు సోదరుడు
ఇతడు అన్నిటికంటే ముందు తన సోదరుడైన సీమోనును వెతికి పట్టుకుని, అతనితో, మేము మెస్సీయను మెస్సీయ అంటే క్రీస్తు అని అర్థం కనుక్కున్నాం అని చెప్పాడు
యేసు దగ్గరికి అతణ్ణి తీసుకుని వచ్చాడు యేసు అతణ్ణి చూసి,  నువ్వు యోహాను కొడుకువి, నీ పేరు సీమోను నిన్ను ఇక కేఫా అని పిలుస్తారు అన్నాడు కేఫా అనే మాటకి పేతురు రాయి అని అర్థం
మర్నాడు యేసు గలిలయకు వెళ్ళాలని బయలుదేరినప్పుడు ఫిలిప్పును చూశాడు ఫిలిప్పుతో,  నా వెనకే రా అన్నాడు
ఫిలిప్పు సొంత ఊరు బేత్సయిదా అంద్రెయ, పేతురుల సొంత ఊరు కూడా అదే
ఫిలిప్పు నతనయేలును చూసి, ధర్మశాస్త్రంలో మోషే, ప్రవక్తలూ ఎవరి గురించి రాశారో ఆ వ్యక్తిని మేము చూశాం ఆయన నజరేతు వాడూ, యోసేపు కుమారుడూ అయిన యేసు అని చెప్పాడు
దానికి నతనయేలు, నజరేతులో నుండి మంచిదేమన్నా రాగలదా అన్నాడు ఫిలిప్పు, నువ్వే వచ్చి చూడు అన్నాడు
నతనయేలు తన దగ్గరికి రావడం యేసు చూసి,  చూడండి ఇతడు నిజమైన ఇశ్రాయేలీయుడు ఇతనిలో ఎలాంటి కపటమూ లేదు అన్నాడు
అప్పుడు నతనయేలు, నేను నీకెలా తెలుసు అన్నాడు అందుకు యేసు,  ఫిలిప్పు నిన్ను పిలవక ముందు ఆ అంజూరపు చెట్టు కింద ఉన్నప్పుడే నేను నిన్ను చూశాను అన్నాడు
దానికి నతనయేలు, బోధకా, నువ్వు దేవుని కుమారుడివి ఇశ్రాయేలు రాజువి నువ్వే అని ఆయనకు బదులిచ్చాడు
అందుకు యేసు,  ఆ అంజూరు చెట్టు కింద నిన్ను చూశానని చెప్పినందుకే నువ్వు నమ్మేస్తున్నావా దీని కంటే గొప్ప విషయాలు చూస్తావు అన్నాడు
తరువాత యేసు ఇలా అన్నాడు,  నేను కచ్చితంగా చెప్పేదేమంటే, ఆకాశం తెరుచుకోవడం, దేవుని దూతలు మనుష్య కుమారుడి మీదుగా ఎక్కడం, దిగడం చేస్తూ ఉండడం మీరు చూస్తారు
కానా పెండ్లి – మొదటి అద్భుతకార్యం
మూడవ రోజున గలిలయ ప్రాంతంలో కానా అనే ఊరిలో ఒక పెళ్ళి జరిగింది యేసు తల్లి అక్కడే ఉంది
ఆ పెళ్ళికి యేసునూ ఆయన శిష్యులనూ కూడా పిలిచారు
విందులో ద్రాక్షారసం అయిపోయింది అప్పుడు యేసు తల్లి ఆయనతో, వీళ్ళ దగ్గర ద్రాక్షరసం అయిపోయింది అని చెప్పింది
యేసు ఆమెతో,  అయితే నాకేంటమ్మా నా సమయం ఇంకా రాలేదు అన్నాడు
ఆయన తల్లి పనివారితో, ఆయన మీకు ఏం చెబుతాడో అది చేయండి అంది
యూదుల సంప్రదాయం ప్రకారం శుద్ధి చేసుకోడానికి సుమారు నూరు లీటర్ల నీళ్ళు పట్టే ఆరు రాతి బానలు అక్కడ ఉన్నాయి
యేసు,  ఆ బానలను నీళ్లతో నింపండి అన్నాడు వారు అలాగే వాటిని నిండుగా నింపారు
అప్పుడు ఆయన,  ఇప్పుడు బానలో నుంచి కొంచెం రసం విందు ప్రధాన పర్యవేక్షకుడి దగ్గరికి తీసుకువెళ్ళండి అన్నాడు వారు అలాగే తీసుకువెళ్ళారు
ద్రాక్షరసంగా మారిన ఆ నీటిని విందు ప్రధాన పర్యవేక్షకుడు రుచి చూశాడు ఆ ద్రాక్షరసం ఎక్కడి నుండి వచ్చిందో అతనికి తెలియలేదు కానీ దాన్ని తీసుకుని వచ్చిన పనివాళ్ళకు మాత్రం తెలుసు అప్పుడు అతడు పెళ్ళి కొడుకుని పిలిపించి అతనితో,
అందరూ ముందు నాణ్యమైన ద్రాక్షరసం ఇస్తారు అందరూ తాగి మత్తుగా ఉన్నప్పుడు చౌకబారు రసం పోస్తారు అయితే నువ్వు చివరి వరకూ నాణ్యమైన రసాన్ని ఉంచావు అన్నాడు
యేసు చేసిన అద్భుతాల్లో ఈ మొదటి దాన్ని ఆయన గలిలయకు చెందిన కానాలో చేసి, తన మహిమను ప్రకటించాడు దీని వలన ఆయన శిష్యులు ఆయనలో విశ్వాసముంచారు
ఇదయ్యాక ఆయన తన తల్లీ, సోదరులూ, శిష్యులతో కలిసి కపెర్నహూముకు వెళ్ళాడు అక్కడ వారు కొన్ని రోజులు ఉన్నారు
మొదటి పస్కా
యోహా
మొదటి ఆలయ శుద్ధి
మత్తయి ,  మార్కు  లూకా ,
యూదుల పండగ పస్కా దగ్గర పడినప్పుడు యేసు యెరూషలేముకు వెళ్ళాడు
అక్కడ దేవాలయంలో ఎద్దులనూ, గొర్రెలనూ, పావురాలనూ అమ్ముతున్న వారిని చూశాడు అక్కడే కూర్చుని డబ్బు మారకం చేసే వారిని కూడా చూశాడు
ఆయన పేనిన తాళ్ళను ఒక కొరడాగా చేసి దానితో వారందర్నీ దేవాలయం నుండి వెళ్ళగొట్టాడు గొర్రెలనూ ఎద్దులనూ కూడా అక్కడి నుంచి తోలివేశాడు డబ్బును మారకం చేసే వారి బల్లలను పడదోశాడు వారి డబ్బును చెల్లాచెదరు చేశాడు
పావురాలు అమ్మేవారితో ఆయన,  వీటిని ఇక్కడ్నించి తీసివేయండి నా తండ్రి ఇంటిని వ్యాపార స్థలంగా చేయడం మానండి అన్నాడు
ఆయన శిష్యులు, నీ ఇంటిని గురించిన ఆసక్తి నన్ను తినివేస్తూ ఉంది అని రాసి ఉన్న మాటను జ్ఞాపకం చేసుకున్నారు
అప్పుడు అక్కడి యూదు అధికారులు ఆయనతో, నీవు ఈ పనులు చేస్తున్నావే ఇవి చేయటానికి నీకు అధికారముందని చూపటానికి ఏ సూచన చూపుతావు అన్నారు
దానికి యేసు,  ఈ దేవాలయాన్ని కూల్చండి మూడు రోజుల్లో దీన్ని లేపుతాను అన్నాడు
అప్పుడు యూదు అధికారులు, ఈ దేవాలయాన్ని నిర్మించడానికి నలభై ఆరు సంవత్సరాలు పట్టింది దీన్ని మూడు రోజుల్లోనే లేపుతావా అన్నారు
అయితే ఆయన చెప్పింది తన శరీరం అనే దేవాలయం గురించి
ఆయన చనిపోయి లేచిన తరువాత ఆయన శిష్యులు ఆయన పలికిన ఈ మాటను జ్ఞాపకం చేసుకున్నారు ఆయన మాటను, లేఖనాలను వారు నమ్మారు
ఆయన పస్కా పండగ రోజుల్లో యెరూషలేములో ఉన్నప్పుడు చాలామంది ఆయన చేసిన అద్భుతాలను చూసి ఆయన నామంలో విశ్వాసం ఉంచారు
అయితే యేసుకు అందరూ తెలుసు కాబట్టి ఆయన వారిని సంపూర్ణంగా నమ్మలేదు
ఆయనకు మనుషుల అంతరంగం బాగా తెలుసు ఎవరూ మనుషుల గురించి ఆయనకు చెప్పాల్సిన అవసరం లేదు
నికోదేముతో యేసు నూతన జన్మ
నికోదేము అనే పేరు గల ఒక పరిసయ్యుడు ఉన్నాడు అతడు యూదుల చట్ట సభలో సభ్యుడు
అతడు రాత్రి వేళ యేసు దగ్గరికి వచ్చాడు ఆయనతో, బోధకా, నువ్వు దేవుని దగ్గర నుండి వచ్చిన బోధకుడివి అని మాకు తెలుసు దేవుడు తోడు లేకపోతే ఎవరూ నువ్వు చేసే అద్భుతాలు చేయలేరని మాకు తెలుసు అన్నాడు
దానికి జవాబుగా యేసు అతనితో,  ఎవరైనా కొత్తగా జన్మించకపోతే దేవుని రాజ్యాన్ని చూడలేరని కచ్చితంగా చెబుతున్నాను అన్నాడు
అందుకు నికోదేము, మనిషి ముసలివాడయ్యాక మళ్ళీ ఎలా పుడతాడు రెండవ సారి పుట్టడానికి మళ్ళీ తల్లి గర్భంలో ప్రవేశించలేడు గదా అలా ప్రవేశిస్తాడా అని ఆయనను అడిగాడు
అప్పుడు యేసు ఇలా జవాబిచ్చాడు,  కచ్చితంగా చెబుతున్నాను నీళ్ళ మూలంగా ఆత్మ మూలంగా తిరిగి పుట్టకుండా ఎవరూ దేవుని రాజ్యంలో ప్రవేశించలేరు
శరీర మూలంగా పుట్టింది శరీరం, ఆత్మ మూలంగా పుట్టింది ఆత్మ
నువ్వు కొత్తగా పుట్టాలని చెప్పినందుకు అదొక విడ్డూరంగా భావించవద్దు
గాలి తనకిష్టమైన వైపుకు వీస్తుంది నువ్వు దాని శబ్దాన్ని మాత్రం వినగలవు, కానీ అది ఎక్కడి నుండి వస్తుందో ఎక్కడికి వెళ్తుందో నీకు తెలియదు ఆత్మ మూలంగా పుట్టినవాడు అలాగే ఉన్నాడు
దానికి జవాబుగా నికోదేము, ఈ విషయాలు ఎలా సాధ్యం అన్నాడు
యేసు ఇలా అన్నాడు,  నువ్వు ఇశ్రాయేలు ప్రజలకు బోధకుడివై ఉండీ ఈ సంగతులు అర్థం చేసుకోలేవా
మాకు తెలిసిన సంగతులను చెబుతున్నాం, మేము చూసిన వాటి గురించి వివరిస్తున్నాం అయినా మీరు మా సాక్షాన్ని ఒప్పుకోరని కచ్చితంగా చెబుతున్నాను
భూసంబంధమైన సంగతులు నేను మీకు చెప్పినప్పుడు నమ్మని వారు ఇక నేను పరలోక సంబంధమైన సంగతులు చెప్పినప్పుడు ఎలా నమ్ముతారు
పరలోకం నుండి దిగి వచ్చిన మనుష్య కుమారుడు తప్ప పరలోకానికి ఎక్కి వెళ్ళిన వాడు ఎవడూ లేడు
అరణ్యంలో మోషే సర్పాన్ని ఎలా పైకి ఎత్తాడో,
అలాగే విశ్వసించే ప్రతి ఒక్కరూ నశించకుండా ఆయన వల్ల నిత్యజీవం పొందడానికి మనుష్య కుమారుడు కూడా పైకి ఎత్తబడాలి
దేవుడు లోకాన్ని ఎంతో ప్రేమించాడు అందుకే ఆయన తన ఏకైక కుమారుణ్ణి ఈ లోకానికి ఇచ్చాడు తద్వారా ఆయనలో విశ్వాసం ఉంచే ప్రతి వాడూ నశించకుండా నిత్యజీవం పొందుతాడు
తన కుమారుడి వల్ల లోకం రక్షణ పొందడానికే దేవుడు ఆయనను పంపాడు గానీ లోకానికి శిక్ష విధించడానికి కాదు
ఆయనలో విశ్వాసం ఉంచిన వాడికి శిక్ష ఉండదు ఆయనలో విశ్వాసం ఉంచని వాడికి ఇదివరకే శిక్ష విధించడం జరిగింది ఎందుకంటే వాడు దేవుని ఏకైక కుమారుడి నామంలో విశ్వాసం ఉంచలేదు
ఆ శిక్ష విధించడానికి కారణం ఇది, ఈ లోకంలోకి వెలుగు వచ్చింది వారు చేసే పనులు దుర్మార్గమైనవి కాబట్టి మనుషులు వెలుగును కాకుండా చీకటిని ప్రేమించారు
దుర్మార్గకార్యాలు చేసే వాడు వెలుగు దగ్గరికి రాడు వెలుగులో వాడు చేసే దుర్మార్గం అంతా తెలిసిపోతుంది కాబట్టి అలాటివి చేసే ప్రతి వాడూ వెలుగును ద్వేషిస్తాడు
అయితే సత్యాన్ని అనుసరించే వాడు తన పనులు మరింత స్పష్టంగా కనిపించడానికీ దేవుని పట్ల విధేయతలో అవి జరిగాయని వెల్లడి చేయడానికీ వెలుగు దగ్గరికి వస్తాడు
బాప్తిసమిచ్చే యోహాను చివరి సాక్ష్యం
ఇదయ్యాక యేసు తన శిష్యులతో కూడా యూదయ ప్రాంతానికి వెళ్ళాడు అక్కడ బాప్తిసం ఇస్తూ, తన శిష్యులతో కాలం గడుపుతూ ఉన్నాడు
సలీము అనే ప్రాంతం దగ్గర ఉన్న ఐనోను అనే స్చోట నీళ్ళు పుష్కలంగా ఉన్నాయి కాబట్టి యోహాను అక్కడ బాప్తిసం ఇస్తున్నాడు ప్రజలు అక్కడికి వెళ్ళి బాప్తిసం తీసుకుంటూ ఉన్నారు
అప్పటికి యోహానును ఇంకా చెరసాల్లో వేయలేదు
అప్పుడు శుద్ధి ఆచారాల గురించి యోహాను శిష్యులకీ ఒక యూదుడికీ వివాదం పుట్టింది
వారు యోహాను దగ్గరికి వచ్చారు బోధకా, యొర్దాను నది అవతల నీతో ఒక వ్యక్తి ఉన్నాడే, ఆయన గురించి నువ్వు సాక్ష్యం కూడా చెప్పావు చూడు, ప్రస్తుతం ఆయన కూడా బాప్తిసం ఇస్తున్నాడు అందరూ ఆయన దగ్గరకే వెళ్తున్నారు అని చెప్పారు
అందుకు యోహాను ఇలా అన్నాడు, పరలోకం నుండి ఇస్తేనే గానీ ఎవరూ ఏదీ పొందలేరు
నేను క్రీస్తును కాననీ ఆయన కంటే ముందుగా నన్ను పంపడం జరిగిందనీ నేను చెప్పాను దానికి మీరే సాక్షులు
పెళ్ళి కొడుక్కే పెళ్ళి కూతురు ఉంటుంది అయితే పెళ్ళి కొడుకు స్నేహితుడు నిలబడి పెళ్ళికొడుకు స్వరం వింటూ ఎంతో సంతోషిస్తాడు అందుకే నా సంతోషం సంపూర్ణం అయింది
ఆయన హెచ్చాలి, నేను తగ్గాలి
యేసుక్రీస్తు గురించిన అమోఘ ప్రకటన
పై నుండి వచ్చిన వాడు అందరికంటే పైవాడే భూమి నుండి వచ్చిన వాడు భూసంబంధి గనక భూ సంబంధమైన సంగతులే మాట్లాడతాడు పరలోకం నుండి వచ్చినవాడు అందరికీ పైనున్నవాడు
ఆయన తాను చూసిన వాటిని గురించీ విన్నవాటిని గురించీ సాక్ష్యం ఇస్తాడు కానీ ఎవరూ ఆయన సాక్షాన్ని అంగీకరించరు
ఆయన సాక్షాన్ని అంగీకరించిన వాడు దేవుడు సత్యవంతుడని నిరూపిస్తున్నాడు
దేవుడు పంపిన వ్యక్తి దేవుని మాటలు పలుకుతాడు ఎందుకంటే తాను పంపిన వ్యక్తికి ఆయన అపరిమితంగా ఆత్మను దయ చేస్తాడు
తండ్రి కుమారుణ్ణి ప్రేమిస్తున్నాడు సమస్తాన్నీ ఆయన చేతులకు అప్పగించాడు
కుమారుడిలో విశ్వాసం ఉంచేవాడికి నిత్యజీవం ఉంటుంది అయితే కుమారుడికి విధేయుడు కాని వాడు జీవాన్ని చూడడు వాడి పైన దేవుని మహా కోపం నిలిచి ఉంటుంది
యేసు గలిలయకు తరలి పోవడం
యేసు యోహాను కన్నా ఎక్కువ మందిని శిష్యులుగా చేసుకుంటున్నాడని, అతని కన్నా ఎక్కువ మందికి బాప్తిసమిస్తున్నాడని పరిసయ్యులు విన్నారని ప్రభువుకు తెలిసింది
నిజానికి యేసు తానే బాప్తిసం ఇవ్వలేదు, ఆయన శిష్యులు ఇస్తూ ఉన్నారు
అప్పుడు ఆయన యూదయ దేశం నుండి ప్రయాణమై గలిలయ దేశానికి వెళ్ళాడు
మార్గంలో సమరయ ప్రాంతం గుండా ఆయన ప్రయాణం చేయాల్సి వచ్చింది
అలా ఆయన సమరయలో ఉన్న సుఖారు అనే ఊరికి వచ్చాడు ఈ ఊరి దగ్గరే యాకోబు తన కొడుకు యోసేపుకు కొంత భూమిని ఇచ్చాడు
సమరయ స్త్రీతో యేసు
యాకోబు బావి అక్కడ ఉంది యేసు ప్రయాణంలో అలిసిపోయి ఆ బావి దగ్గర కూర్చున్నాడు అది మిట్ట మధ్యాహ్నం
ఒక సమరయ స్త్రీ నీళ్ళు తోడుకోవడానికి ఆ బావి దగ్గరికి వచ్చింది యేసు ఆమెతో,  తాగడానికి నీళ్ళు ఇస్తావా అని అడిగాడు
ఆయన శిష్యులు ఆహారం కొనడానికి ఊరిలోకి వెళ్ళారు
ఆ సమరయ స్త్రీ యేసుతో ఇలా అంది, నువ్వు యూదుడివి సమరయ స్త్రీ అయిన నన్ను నీళ్ళు ఎలా అడుగుతున్నావు ఎందుకంటే యూదులు సమరయులతో ఎలాంటి సంబంధాలూ పెట్టుకోరు
దానికి యేసు,  నువ్వు దేవుని బహుమానాన్నీ, తాగడానికి నీళ్ళు కావాలని నిన్ను అడుగుతున్న వ్యక్తినీ తెలుసుకుంటే నువ్వే ఆయనను అడిగేదానివి ఆయన నీకు జీవజలం ఇచ్చి ఉండేవాడు అన్నాడు
అప్పుడా స్త్రీ, అయ్యా, ఈ బావి చాలా లోతు తోడుకోడానికి నీ దగ్గర చేద లేదు ఆ జీవజలం నీకెలా దొరుకుతుంది
మన తండ్రి అయిన యాకోబు ఈ బావి నీళ్ళు తాగాడు తన సంతానానికీ, తన పశువులకూ తాగడానికి ఈ నీళ్ళే ఇచ్చాడు మాకూ తాగడానికి ఈ బావిని ఇచ్చాడు నువ్వు ఆయన కంటే గొప్పవాడివా అంది
దానికి యేసు,  ఈ నీళ్ళు తాగే ప్రతి ఒక్కరికీ మళ్ళీ దాహం వేస్తుంది
అంతరంగంలో నివాసముండే ఆత్మ
యోహా
కానీ నేను ఇచ్చే నీళ్ళు తాగే వారికి ఇక ఎప్పటికీ దాహం వేయదు నేను వారికిచ్చే నీళ్ళు అయితే వారిలో నిత్య జీవానికి ఊరుతూ ఉండే ఊట అవుతాయి అన్నాడు
అప్పుడు ఆమె ఆయనతో, అయ్యా, నీళ్ళు చేదుకోడానికి నేను ఇంత దూరం రానవసరం లేకుండా ఆ నీళ్ళు నాకివ్వు అంది
యేసు ఆమెతో,  నువ్వు వెళ్ళి నీ భర్తను ఇక్కడికి తీసుకురా అన్నాడు
దానికి ఆ స్త్రీ, నాకు భర్త లేడు అంది యేసు ఆమెతో,  భర్త లేడని సరిగ్గానే చెప్పావు
ఎందుకంటే నీకు ఐదుగురు భర్తలున్నారు ఇప్పుడు నీతో ఉన్నవాడు నీ భర్త కాడు ఈ విషయంలో నువ్వు బాగానే చెప్పావు అన్నాడు
అప్పుడా స్త్రీ, అయ్యా, నువ్వు ఒక ప్రవక్తవి అని నాకు అర్థమౌతున్నది
మా పూర్వీకులు ఈ కొండ పైన ఆరాధించారు కానీ ఆరాధించే స్థలం యెరూషలేములో ఉందనీ అందరూ అక్కడికే వెళ్ళి ఆరాధించాలనీ మీరు అంటారు అంది
అందుకు యేసు ఇలా చెప్పాడు
అమ్మా, తండ్రిని ఈ కొండ మీదో, యెరూషలేములోనో ఆరాధించని కాలం వస్తుంది నా మాట నమ్ము
మీరు మీకు తెలియని దాన్ని ఆరాధిస్తారు మేము మాకు తెలిసిన దాన్ని ఆరాధిస్తాము ఎందుకంటే రక్షణ యూదుల్లో నుండే వస్తుంది
నిజమైన ఆరాధికులు తండ్రిని హృదయ పూర్వకంగా ఆత్మతోనూ సత్యంతోనూ ఆరాధించే కాలం వస్తుంది ఇప్పటికే వచ్చేసింది తనను ఆరాధించేవారు అలాటివారే కావాలని తండ్రి చూస్తున్నాడు
దేవుడు ఆత్మ కాబట్టి ఆయనను ఆరాధించే వారు ఆత్మతో, సత్యంతో ఆరాధించాలి
అప్పుడు ఆ స్త్రీ ఆయనతో, క్రీస్తు అని పిలిచే మెస్సీయ వస్తున్నాడని నాకు తెలుసు ఆయన వచ్చినప్పుడు మాకు అంతా వివరిస్తాడు అంది
అది విని యేసు,  నీతో మాట్లాడుతున్న నేనే ఆయన్ని అని చెప్పాడు
ఇదే సమయానికి ఆయన శిష్యులు తిరిగి వచ్చారు ఆ స్త్రీతో ఆయన మాట్లాడుతూ ఉండడం చూసి ఎందుకు మాట్లాడుతున్నాడా అని ఆశ్చర్యపడ్డారు కానీ నీకేం కావాలని గానీ ఆమెతో ఎందుకు మాట్లాడుతున్నావు అని గానీ ఎవరూ అడగలేదు
ఇక ఆ స్త్రీ తన నీళ్ళ కుండ అక్కడే వదిలిపెట్టి ఊరిలోకి వెళ్ళింది
ఆ ఊరి వారితో, మీరు నాతో వచ్చి నేను చేసిన పనులన్నిటినీ నాతో చెప్పిన వ్యక్తిని చూడండి ఈయన క్రీస్తు కాడా అంది
వారంతా ఊరి నుండి బయలు దేరి ఆయన దగ్గరికి వచ్చారు
ఆలోగా శిష్యులు, బోధకా, భోజనం చెయ్యి అని ఆయనను బతిమాలారు
దానికి ఆయన,  తినడానికి మీకు తెలియని ఆహారం నాకుంది అని వారితో చెప్పాడు
ఆయన తినడానికి ఎవరైనా భోజనం ఏదైనా తెచ్చారా ఏమిటి అని శిష్యులు ఒకరితో ఒకరు చెప్పుకున్నారు
యేసు వారిని చూసి,  నన్ను పంపించిన వాని ఇష్టాన్ని చేయడం, ఆయన పని చేసి ముగించడమే నా ఆహారం
పంట కోయడానికి కోతకాలం రావాలంటే ఇంకా నాలుగు నెలలు ఉన్నాయని మీరు చెబుతారు కదా మీ తలలెత్తి పొలాలను చూడండి అవి ఇప్పటికే పక్వానికి వచ్చి కోతకు సిద్ధంగా ఉన్నాయని మీతో చెబుతున్నాను
విత్తనాలు చల్లేవాడూ పంట కోసేవాడూ కలసి సంతోషించేలా కోసేవాడు జీతం తీసుకుని శాశ్వత జీవం కోసం ఫలాన్ని సమకూర్చుకుంటున్నాడు
ఈ విషయంలో విత్తనాలు చల్లేది ఒకరు, పంట కోసేది మరొకరు, అనే మాట నిజమే
మీరు దేని కోసం ప్రయాస పడలేదో దాన్ని కోయడానికి మిమ్మల్ని పంపాను ఇతరులు చాకిరీ చేశారు వారి కష్టఫలాన్ని మీరు అనుభవిస్తున్నారు అన్నాడు
నేను చేసినవన్నీ ఆయన నాతో చెప్పాడు అంటూ సాక్ష్యం ఇచ్చిన స్త్రీ మాటను బట్టి ఆ పట్టణంలోని అనేక మంది సమరయులు ఆయనలో విశ్వాసముంచారు
సమరయ ప్రజానీకంతో యేసు
ఆ సమరయ వారు ఆయన దగ్గరికి వచ్చి తమతో ఉండమని ఆయనను వేడుకున్నారు కాబట్టి ఆయన అక్కడ రెండు రోజులు ఉన్నాడు
ఆయన మాటలు విని ఇంకా చాలా మంది ఆయనలో విశ్వాసముంచారు వారు ఆ స్త్రీతో, మేము విశ్వసించింది కేవలం నీ మాట మీదే కాదు
మేము కూడా ఆయన మాటలు విన్నాం ఇప్పుడు ఈయన నిజంగా ఈ లోక రక్షకుడని తెలుసుకున్నాం అన్నారు
ఆ రెండు రోజులయ్యాక ఆయన గలిలయకు ప్రయాణమై వెళ్ళాడు
ఎందుకంటే ఏ ప్రవక్తా తన స్వదేశంలో గౌరవం పొందడని ఆయనే స్వయంగా ప్రకటించాడు
ఆయన గలిలయకు వచ్చినప్పుడు గలిలయులు ఆయనకు స్వాగతం పలికారు పండగ ఆచరించడం కోసం గలిలయులు కూడా యెరూషలేముకు వెళ్తారు అక్కడ ఆయన చేసిన పనులన్నీ వారు చూశారు
యేసు గలిలయలోని కానా అనే ఊరికి వచ్చాడు ఆయన నీటిని ద్రాక్షరసంగా మార్చింది ఇక్కడే అదే సమయంలో కపెర్నహూములో ఒక అధికారి కొడుకు జబ్బుపడి ఉన్నాడు
యేసు యూదయ నుండి గలిలయకు వచ్చాడని అతడు విన్నాడు ఆయన దగ్గరికి వెళ్ళాడు తన కొడుకు చావడానికి సిద్ధంగా ఉన్నాడనీ వచ్చి బాగుచేయాలనీ ఆయనను వేడుకున్నాడు
యేసు అతడితో ఇలా అన్నాడు,  సూచనలూ అద్భుతాలూ చూడందే మీరు నమ్మనే నమ్మరు
అందుకా అధికారి, ప్రభూ, నా కొడుకు చావక ముందే రా అని వేడుకున్నాడు
యేసు అతడితో,  నువ్వు వెళ్ళు నీ కొడుకు బతుకుతాడు అని చెప్పాడు ఆ మాట నమ్మి అతడు వెళ్ళి పోయాడు
అతడు దారిలో ఉండగానే అతడి సేవకులు ఎదురొచ్చారు అతని కొడుకు బతికాడని తెలియజేశారు
ఏ సమయంలో వాడు బాగవ్వడం ప్రారంభమైంది అని అతడు వారిని అడిగాడు వారు, నిన్న ఒంటి గంటకు జ్వరం తగ్గడం మొదలైంది అని చెప్పారు
నీ కొడుకు బతికి ఉన్నాడు అని యేసు తనతో చెప్పిన సమయం సరిగ్గా అదేనని అతడు తెలుసుకున్నాడు కాబట్టి అతడూ, అతని ఇంట్లో అందరూ నమ్మారు
ఇది యేసు యూదయ నుండి గలిలయకు వచ్చి చేసిన రెండవ సూచకక్రియ
పండగ బెతెస్ద కోనేటి వద్ద స్వస్థత
ఇది అయిన తరువాత యూదుల పండగ ఒకటి వచ్చింది యేసు దానికోసం యెరూషలేముకు వెళ్ళాడు
యెరూషలేములో గొర్రెల ద్వారం దగ్గర ఒక కోనేరు ఉంది హీబ్రూ భాషలో దాని పేరు బేతెస్ద దానికి ఐదు మంటపాలున్నాయి
కొన్ని సమయాల్లో ప్రభువు దూత నీటిలోకి దిగి ఆ నీటిని కదిలిస్తూ ఉండేవాడు అలా నీరు కదలగానే మొదటగా ఎవరైతే నీటిలోకి దిగుతారో అతనికి వ్యాధి నివారణ జరిగేది రకరకాల రోగాలున్నవారూ, గుడ్డివారూ, కుంటివారూ చచ్చుబడిన కాళ్ళూ చేతులున్నవారూ గుంపులుగా ఆ మంటపాల్లో పడి ఉన్నారు
అక్కడ ముప్ఫై ఎనిమిది సంవత్సరాల నుండి ఒక వ్యక్తి అంగ వైకల్యంతో పడి ఉన్నాడు
యేసు అతనిని చూసి అతడు అక్కడ చాలా కాలం నుండి పడి ఉన్నాడని గ్రహించాడు అతనిని చూసి,  బాగవ్వాలని కోరిక ఉందా అని అడిగాడు
అప్పుడు ఆ రోగి, అయ్యా, దేవదూత నీటిని కదిలించినప్పుడు నన్ను కోనేటిలో దించడానికి ఎవరూ లేరు నేను సర్దుకుని దిగేంతలో నాకంటే ముందు మరొకడు దిగుతాడు అని జవాబిచ్చాడు
యేసు,  నువ్వు లేచి నీ చాప తీసుకుని నడిచి వెళ్ళు అని అతనితో చెప్పాడు
వెంటనే ఆ వ్యక్తి బాగుపడి తన పడక తీసుకుని నడవడం మొదలు పెట్టాడు
ఆ రోజు విశ్రాంతి దినం
అందుకని యూదా మత నాయకులు ఆ వ్యక్తితో, ఈ రోజు విశ్రాంతి దినం నువ్వు పరుపును మోయకూడదు కదా అన్నారు
అందుకు ఆ వ్యక్తి, నన్ను బాగుచేసిన వాడు  నీ చాప ఎత్తుకుని నడువు అని నాకు చెప్పాడు అన్నాడు
అప్పుడు వారు, నీకసలు నీ పరుపెత్తుకుని నడవమని చెప్పిందెవరు అని అతణ్ణి అడిగారు
అయితే తనని బాగు చేసినదెవరో అతనికి తెలియదు ఎందుకంటే అక్కడ ప్రజలంతా గుంపు కూడి ఉండడం వలన యేసు నెమ్మదిగా అక్కడి నుంచి వెళ్ళిపోయాడు
ఆ తరువాత యేసు దేవాలయంలో అతణ్ణి చూశాడు  చూడు, నీవు స్వస్థత పొందావు ఇప్పుడు పాపం చేస్తే నీకు ఎక్కువ కీడు కలుగుతుంది అందుకని ఇక పాపం చేయవద్దు అని అతడితో చెప్పాడు
వాడు యూదా నాయకుల దగ్గరికి వెళ్ళి తనను బాగు చేసింది యేసు అని చెప్పేశాడు
ఈ పనులను యేసు విశ్రాంతి దినాన చేశాడు కాబట్టి యూదులు ఆయనను బాధించారు
యేసు వారితో,  నా తండ్రి ఇప్పుడు కూడా పని చేస్తున్నాడు నేను కూడా చేస్తున్నాను అన్నాడు
ఆయన విశ్రాంతి దినాచారాన్ని భంగం చేయడం మాత్రమే కాక దేవుణ్ణి తండ్రి అని సంబోధించి తనను దేవునికి సమానుడిగా చేసుకున్నందుకు వారు ఆయనను చంపాలని మరింత గట్టి ప్రయత్నం చేశారు
కాబట్టి యేసు వారికి ఇలా జవాబిచ్చాడు,  మీకు కచ్చితంగా చెబుతున్నాను కుమారుడు తనంతట తానుగా ఏదీ చేయడు తండ్రి దేనిని చేయడం చూస్తాడో దానినే కుమారుడు కూడా చేస్తాడు ఎందుకంటే తండ్రి ఏది చేస్తాడో అదే కుమారుడు కూడా చేస్తాడు
తండ్రి కుమారుణ్ణి ప్రేమిస్తాడు కాబట్టి తాను చేసే పనులన్నిటినీ కుమారుడికి చూపిస్తున్నాడు అంత మాత్రమే కాదు ఆయన మీకందరికీ విభ్రాంతి కలిగేలా ఇంతకంటే గొప్ప సంగతులను కుమారుడికి చూపిస్తాడు
తండ్రి చనిపోయిన వారిని లేపి ఎలా ప్రాణం ఇస్తాడో అలాగే కుమారుడు కూడా తనకు ఇష్టం అయిన వారిని బతికిస్తాడు
తండ్రి ఎవరికీ తీర్పు తీర్చడు కానీ అందరికీ తీర్పు తీర్చే సమస్త అధికారాన్ని ఆయన కుమారుడికి ఇచ్చాడు
దీని వల్ల తండ్రిని గౌరవించే అందరూ అదే విధంగా కుమారుణ్ణి కూడా గౌరవించాలి కుమారుణ్ణి గౌరవించని వాడు ఆయనను పంపిన తండ్రిని కూడా గౌరవించడు
కచ్చితంగా చెబుతున్నాను నా మాట విని నన్ను పంపించిన వానిలో విశ్వాసం ఉంచేవాడు నిత్యజీవం గలవాడు అతనికి ఇక శిక్ష ఉండదు అతడు మరణం నుండి జీవంలోకి దాటి వెళ్ళాడు
మీకు కచ్చితంగా చెబుతున్నాను చనిపోయిన వారు దేవుని కుమారుడి స్వరం వినే సమయం రాబోతుంది ఇప్పుడు వచ్చేసింది ఆ స్వరాన్ని వినే వారు బతుకుతారు
తండ్రి ఎలా స్వయంగా జీవం కలిగి ఉన్నాడో అలాగే కుమారుడు కూడా స్వయంగా తనలో జీవం కలిగి ఉండడానికి కుమారుడికి అధికారం ఇచ్చాడు
అలాగే ఆయన కుమారుడికి తీర్పు తీర్చే అధికారం ఇచ్చాడు ఆయన మనుష్య కుమారుడు కాబట్టి ఈ అధికారం ఇచ్చాడు
రెండు పునరుత్థానాలు
దీనికి మీరు ఆశ్చర్యపడవద్దు సమాధుల్లో ఉన్నవారు ఆయన స్వరాన్ని వినే కాలం వస్తుంది
అలా విన్నవారు బయటికి వస్తారు మంచి చేసిన వారు జీవపు పునరుత్థానానికీ చెడు చేసిన వారు తీర్పు పునరుత్థానానికీ బయటకు వస్తారు
నా అంతట నేనే దేనినీ చేయలేను నేను విన్న దాని ప్రకారం తీర్పు తీరుస్తాను నా స్వంత ఇష్టాన్ని నెరవేర్చుకోవాలని నేను చూడను గానీ నన్ను పంపిన వాని ఇష్టం నెరవేరాలని చూస్తాను కాబట్టి నా తీర్పు న్యాయవంతంగా ఉంటుంది
నా గురించి నేనే సాక్ష్యం చెప్పుకుంటే అది సత్యం కాదు
నా గురించి సాక్షమిచ్చేవాడు మరొకడున్నాడు నా గురించి ఆయన ఇచ్చే సాక్ష్యం సత్యమని నాకు తెలుసు
యేసును గురించి నాలుగు సాక్షాలు
మీరు యోహాను దగ్గరికి కొందరిని పంపారు అతడు సత్యాన్ని గురించి సాక్ష్యం చెప్పాడు
కానీ నేను పొందిన సాక్ష్యం మనుషులు ఇచ్చినది కాదు మీ రక్షణ కోసం ఈ మాటలు చెబుతున్నాను
యోహాను మండుతూ ప్రకాశించే దీపంలా ఉండే వాడు మీరు అతని వెలుగులో కొంతకాలం సంతోషించడానికి ఇష్టపడ్డారు
అయితే యోహాను నా గురించి చెప్పిన సాక్ష్యం కంటే గొప్ప సాక్ష్యం నాకుంది నేను చేయడానికి నా తండ్రి నాకిచ్చిన పనులే ఆ సాక్ష్యం ప్రస్తుతం నేను చేస్తున్న ఈ కార్యాలే తండ్రి నన్ను పంపాడని నా గురించి సాక్ష్యం చెబుతున్నాయి
నన్ను పంపిన తండ్రి తానే నాగురించి సాక్ష్యం ఇస్తున్నాడు ఆయన స్వరాన్ని మీరు ఏనాడూ వినలేదు ఆయన స్వరూపాన్నీ ఏనాడూ చూడలేదు
ఆయన పంపించిన వ్యక్తిని మీరు నమ్మలేదు కాబట్టి ఆయన వాక్కు మీలో నిలిచి లేదు
లేఖనాల్లో మీకు నిత్య జీవం ఉందనుకుని మీరు వాటిని పరిశోధిస్తున్నారు కానీ అవే నా గురించి సాక్ష్యం ఇస్తున్నాయి
అయితే మీకు జీవం కలిగేలా నా దగ్గరికి రావడానికి మీరు ఇష్టపడడం లేదు
మనుషులు ఇచ్చే గౌరవాన్ని నేను స్వీకరించను
ఎందుకంటే దేవుని ప్రేమ మీలో లేదని నాకు తెలుసు
నేను నా తండ్రి పేరిట వచ్చాను మీరు నన్ను అంగీకరించలేదు మరొకడు తన స్వంత పేరు ప్రతిష్టలతో మీ దగ్గరికి వస్తే మీరు వాణ్ణి అంగీకరిస్తారు
ఇతరుల నుండి కలిగే మెప్పును అంగీకరిస్తూ ఏకైక దేవుని నుండి కలిగే మెప్పును వెదకని మీరు ఎలా విశ్వసిస్తారు
నేను తండ్రి ముందు మీమీద నేరం మోపుతానని అనుకోవద్దు మీ మీద నేరం మోపడానికి మరో వ్యక్తీ ఉన్నాడు మీరు మీ ఆశలన్నీ పెట్టుకున్న మోషేయే మీ మీద నేరం మోపుతాడు
మీరు మోషేను నమ్మినట్టయితే నన్ను కూడా నమ్ముతారు ఎందుకంటే మోషే నా గురించే రాశాడు
మీరు అతడు రాసిందే నమ్మకపోతే ఇక నా మాటలు ఎలా నమ్ముతారు
ఐదు వేల మందికి ఆహారం
మత్తయి  మార్కు  లూకా
ఈ సంగతులు జరిగిన తరువాత యేసు తిబెరియ సముద్రం, అంటే గలిలయ సముద్రాన్ని దాటి అవతలి తీరానికి వెళ్ళాడు
రోగుల విషయంలో ఆయన చేసే అద్భుతాలను చూస్తున్న ప్రజలు పెద్ద సంఖ్యలో ఆయన వెనక వెళ్తూ ఉన్నారు
యేసు ఒక కొండ ఎక్కి అక్కడ తన శిష్యులతో కూర్చున్నాడు
యూదుల పస్కా పండగ దగ్గర పడింది
యేసు తలెత్తి చూసినప్పుడు పెద్ద జన సమూహం తన వైపు రావడం కనిపించింది అప్పుడు ఆయన ఫిలిప్పుతో,  వీరంతా భోజనం చేయడానికి రొట్టెలు ఎక్కడ కొనబోతున్నాం అని అడిగాడు
యేసుకు తాను ఏం చేయబోతున్నాడో స్పష్టంగా తెలుసు కేవలం ఫిలిప్పును పరీక్షించడానికి అలా అడిగాడు
దానికి ఫిలిప్పు, రెండు వందల దేనారాలతో రొట్టెలు కొని తెచ్చినా ఒక్కొక్కడికి చిన్న ముక్క ఇవ్వడానికి కూడా చాలదు అన్నాడు
ఆయన శిష్యుల్లో మరొకడు, అంటే సీమోను పేతురు సోదరుడు అంద్రెయ
ఇక్కడ ఒక చిన్న కుర్రాడి దగ్గర ఐదు బార్లీ రొట్టెలూ రెండు చిన్న చేపలూ ఉన్నాయి గాని ఇంత మందికి ఎలా సరిపోతాయి అని ఆయనతో అన్నాడు
యేసు  ప్రజలందర్నీ కూర్చోబెట్టండి అని శిష్యులకు చెప్పాడు అక్కడ చాలా పచ్చిక ఉండటంతో ఆ ప్రజలంతా కూర్చున్నారు వారంతా పురుషులే సుమారు ఐదువేల మంది ఉంటారు
యేసు ఆ రొట్టెలను చేతిలో పట్టుకుని కృతజ్ఞతలు చెప్పి కూర్చున్న వారికి పంచి ఇచ్చాడు అలాగే చేపలు కూడా వారికి ఇష్టమైనంత వడ్డించాడు
అందరూ కడుపు నిండా తిన్నారు తరువాత ఆయన,  మిగిలిన రొట్టెల, చేపల ముక్కలన్నీ పోగు చేయండి ఏదీ వ్యర్థం కానీయవద్దు అని శిష్యులతో చెప్పాడు
అందరూ తిన్న తరువాత మిగిలిన ఐదు బార్లీ రొట్టెల ముక్కలన్నీ పోగు చేశారు అవి పన్నెండు గంపలు నిండాయి
వారందరూ యేసు చేసిన అద్భుతాన్ని చూసి, ఈ లోకానికి రాబోయే ప్రవక్త ఈయనే అని చెప్పుకున్నారు
వారు తనను పట్టుకుని బలవంతంగా రాజుగా చేయడానికి సిద్ధపడుతున్నారని యేసుకు అర్థమై తిరిగి ఒంటరిగా కొండ పైకి వెళ్ళి పోయాడు
యేసు నీటిపై నడవడం
మత్తయి  మార్కు
సాయంకాలమైనప్పుడు ఆయన శిష్యులు సముద్రం దగ్గరికి వెళ్ళి పడవ పైన సముద్రానికి అవతల ఉన్న కపెర్నహూముకు వెళ్తున్నారు
అప్పటికే చీకటి పడింది యేసు వారి దగ్గరికి ఇంకా రాలేదు
అప్పుడు పెనుగాలి వీయడం మొదలైంది సముద్రం అల్లకల్లోలంగా తయారైంది
వారు సుమారు ఐదారు కిలోమీటర్లు ప్రయాణించాక యేసు సముద్రం మీద నడుస్తూ రావడం చూసి భయపడ్డారు
అయితే ఆయన,  నేనే, భయపడవద్దు అని వారితో చెప్పాడు
ఆయన అలా చెప్పాక వారు ఆయనను పడవ ఎక్కించుకోడానికి ఇష్టపడ్డారు వెంటనే ఆ పడవ తీరానికి చేరింది
జీవాహారం గురించి ఉపదేశం
తరువాతి రోజు సముద్రానికి ఇవతల ఉండిపోయిన జన సమూహం అక్కడికి వచ్చారు అక్కడ ఒక చిన్న పడవ మాత్రమే ఉంది మరో పడవ వారికి కనిపించలేదు శిష్యులు యేసు లేకుండానే పడవలో ప్రయాణమై వెళ్ళారని వారు తెలుసుకున్నారు
అయితే ప్రభువు కృతజ్ఞతలు చెప్పి వారికి రొట్టెలు పంచగా వారు తిన్న స్థలానికి దగ్గరలో ఉన్న తిబెరియ నుండి వేరే చిన్న పడవలు వచ్చాయి
యేసూ ఆయన శిష్యులూ అక్కడ లేక పోవడంతో ప్రజలందరూ ఆ చిన్న పడవలెక్కి యేసును వెతుకుతూ కపెర్నహూముకు వచ్చారు
సముద్రం అవతలి తీరాన వారు ఆయనను చూశారు బోధకా, నువ్వు ఇక్కడికి ఎప్పుడొచ్చావు అని అడిగారు
యేసు,  కచ్చితంగా చెబుతున్నాను మీరు సూచనలను చూసినందువల్ల కాదు, రొట్టెలు కడుపు నిండా తిని తృప్తి పొందడం వల్లనే నన్ను వెతుకుతున్నారు
పాడైపోయే ఆహారం కోసం కష్టపడవద్దు, నిత్యజీవం కలగజేసే పాడైపోని ఆహారం కోసం కష్టపడండి దాన్ని మనుష్య కుమారుడు మీకిస్తాడు దానికోసం తండ్రి అయిన దేవుడు ఆయనకు ముద్ర వేసి అధికారమిచ్చాడు అని చెప్పాడు
అప్పుడు వారు, దేవుని పనులు చేయాలంటే మేమేం చేయాలి అని ఆయనను అడిగారు
దానికి యేసు,  దేవుడు పంపిన వ్యక్తి పైన విశ్వాసముంచడమే దేవుని కార్యాలు చేయడమంటే అన్నాడు
వారు, అలా అయితే మేము నిన్ను నమ్మడానికి నువ్వు ఏ అద్భుతం చేస్తున్నావు ఇప్పుడు ఏం చేస్తావు
వారు తినడానికి పరలోకం నుండి ఆయన ఆహారం ఇచ్చాడు అని రాసి ఉన్నట్టుగా మన పూర్వీకులు అరణ్యంలో మన్నాను భుజించారు అని చెప్పారు
అప్పుడు యేసు ఇలా జవాబిచ్చాడు,  పరలోకం నుండి వచ్చే ఆహారాన్ని మోషే మీకివ్వలేదు పరలోకం నుండి వచ్చే నిజమైన ఆహారాన్ని నా తండ్రే మీకిస్తున్నాడు
అందుచేత దేవుడిచ్చే ఆహారం ఏమిటంటే, పరలోకంనుంచి దిగివచ్చి లోకానికి జీవం ఇచ్చేవాడే అని వారితో అన్నాడు
అందుకు వారు, ప్రభూ, మాకు ఎప్పుడూ ఈ ఆహారాన్ని ఇస్తూ ఉండు అన్నారు
దానికి జవాబుగా యేసు,  జీవాన్నిచ్చే ఆహారాన్ని నేనే నా దగ్గరికి వచ్చే వాడికి ఆకలి వేయదు నాపై విశ్వాసముంచే వాడికి దాహం వేయదు
కాని నేను మీతో చెప్పినట్టు, నన్ను చూసి కూడా మీరు నమ్మలేదు
తండ్రి నాకు ఇచ్చే వారంతా నా దగ్గరికి వస్తారు ఇక నా దగ్గరికి వచ్చేవారిని నేను ఎంత మాత్రం నా దగ్గర నుండి తోలివేయను
ఎందుకంటే నేను నా స్వంత ఇష్టాన్ని జరిగించడానికి రాలేదు నన్ను పంపించిన వాని ఇష్టాన్ని జరిగించడానికే పరలోకం నుండి వచ్చాను
ఆయన నాకు ఇచ్చిన వారిలో ఏ ఒక్కరినీ పోగొట్టుకోకుండా ఉండడమూ, వారందరినీ అంత్యదినాన లేపడమూ నన్ను పంపిన వాడి ఇష్టం
ఎందుకంటే కుమారుణ్ణి చూసి ఆయనలో విశ్వాసముంచిన ప్రతి ఒక్కరూ నిత్య జీవం పొందాలన్నదే నా తండ్రి ఇష్టం అంత్యదినాన నేను వారిని సజీవంగా లేపుతాను
నేను పరలోకం నుండి దిగి వచ్చిన ఆహారాన్ని అని ఆయన చెప్పినందుకు యూదు నాయకులు సణగడం మొదలు పెట్టారు
ఈయన యోసేపు కుమారుడు యేసు కదా ఇతని తల్లిదండ్రులు మనకు తెలుసు కదా  నేను పరలోకం నుండి వచ్చాను అని ఎలా చెబుతున్నాడు అనుకున్నారు
యేసు వారికి ఇలా జవాబిచ్చాడు,  మీలో మీరు సణుక్కోవడం ఆపండి
తండ్రి ఆకర్షించకపోతే ఎవరూ నా దగ్గరికి రాలేరు అలా వచ్చిన వాణ్ణి నేను అంత్యదినాన సజీవంగా లేపుతాను
వారికి దేవుడు ఉపదేశిస్తాడు, అని ప్రవక్తలు రాశారు కాబట్టి తండ్రి దగ్గర విని నేర్చుకున్నవాడు నా దగ్గరికి వస్తాడు
దేవుని దగ్గర నుండి వచ్చినవాడు తప్ప తండ్రిని ఎవరూ చూడలేదు ఆయనే తండ్రిని చూశాడు
కచ్చితంగా చెబుతున్నాను విశ్వసించేవాడు నిత్యజీవం గలవాడు
జీవాహారం నేనే
మీ పూర్వీకులు అరణ్యంలో మన్నాను తిన్నారు అయినా చనిపోయారు
పరలోకం నుండి దిగి వచ్చిన ఆహారం ఇదే దీన్ని తిన్నవాడు చనిపోడు
పరలోకం నుండి దిగి వచ్చిన జీవాన్నిచ్చే ఆహారం నేనే ఈ ఆహారం ఎవరైనా తింటే వాడు కలకాలం జీవిస్తాడు లోకానికి జీవాన్నిచ్చే ఈ ఆహారం నా శరీరమే
యూదులకు కోపం వచ్చింది ఈయన తన శరీరాన్ని ఎలా తిననిస్తాడు అంటూ తమలో తాము వాదించుకున్నారు
అప్పుడు యేసు వారితో ఇలా చెప్పాడు,  మీకు కచ్చితంగా చెబుతున్నాను మీరు మనుష్య కుమారుడి శరీరాన్ని తిని ఆయన రక్తాన్ని తాగకపోతే మీలో మీకు జీవం ఉండదు
నా శరీరాన్ని తిని నా రక్తాన్ని తాగేవాడే నిత్యజీవం ఉన్నవాడు అంత్యదినాన నేను అతణ్ణి లేపుతాను
నా శరీరమే నిజమైన ఆహారం, నా రక్తమే నిజమైన పానీయం
నా శరీరాన్ని తిని నా రక్తాన్ని తాగేవాడు నాలో ఉండిపోతాడు నేను అతనిలో ఉండిపోతాను
సజీవుడైన తండ్రి నన్ను పంపాడు ఆయన వల్లనే నేను జీవిస్తున్నాను అలాగే నన్ను తినేవాడు కూడా నా వల్ల జీవిస్తాడు
పరలోకం నుండి దిగివచ్చిన ఆహారం ఇదే మీ పూర్వీకులు మన్నాను తిని చనిపోయినట్టుగా కాకుండా ఈ ఆహారాన్ని తినే వాడు కలకాలం జీవిస్తాడు
ఆయన ఈ మాటలన్నీ కపెర్నహూములోని సమాజ మందిరంలో ఉపదేశిస్తూ చెప్పాడు
యేసును అనుసరించేవారికి పరీక్ష
ఆయన శిష్యుల్లో అనేకమంది ఈ మాటలు విన్నప్పుడు, ఇది చాలా కష్టమైన బోధ దీన్ని ఎవరు అంగీకరిస్తారు అని చెప్పుకున్నారు
తన శిష్యులు ఇలా సణుక్కుంటున్నారని యేసుకు తెలిసింది ఆయన వారితో ఇలా అన్నాడు,  ఈ మాటలు మీకు అభ్యంతరంగా ఉన్నాయా
మనుష్య కుమారుడు ఇంతకు ముందు ఉన్న చోటికే ఆరోహణం కావడం చూస్తే మీరు ఏమంటారు
జీవాన్ని ఇచ్చేది ఆత్మ శరీరం వల్ల ప్రయోజనం లేదు నేను మీతో చెప్పిన మాటలే ఆత్మ అవే జీవం
కానీ మీలో విశ్వసించని వారు కొందరు ఉన్నారు తన మీద నమ్మకం ఉంచని వారెవరో, తనను పట్టి ఇచ్చేదెవరో యేసుకు మొదటి నుంచీ తెలుసు
ఆయన,  నా తండ్రి ఇస్తే తప్ప ఎవరూ నా దగ్గరికి రాలేరని ఈ కారణం బట్టే చెప్పాను అన్నాడు
ఆ తరువాత ఆయన శిష్యుల్లో చాలామంది వెనక్కి వెళ్ళిపోయారు వారు ఆయనను ఇక ఎప్పుడూ అనుసరించలేదు
పేతురు విశ్వాసపు ఒప్పుకోలు
మత్తయి  మార్కు  లూకా
అప్పుడు యేసు, మీరు కూడా వెళ్ళాలనుకుంటున్నారా అని తనతో ఉన్న పన్నెండుమంది శిష్యులను అడిగాడు
సీమోను పేతురు ఆయనతో, ప్రభూ, మేము ఇక ఎవరి దగ్గరికి వెళ్ళాలి నీదగ్గర మాత్రమే నిత్య జీవపు మాటలు ఉన్నాయి
నువ్వు దేవుని పరిశుద్ధుడివి అని మేము విశ్వసించాం, తెలుసుకున్నాం అని చెప్పాడు
యేసు వారితో,  నేను మీ పన్నెండు మందిని ఎంపిక చేసుకున్నాను కదా, అయినా మీలో ఒకడు సాతాను అని చెప్పాడు
పన్నెండు మందిలో ఒకడుగా ఉండి ఆయనకు ద్రోహం చెయ్యబోతున్న సీమోను ఇస్కరియోతు కొడుకు యూదా గురించి ఆయన ఈ మాట చెప్పాడు
పర్ణశాలల పండగకు యేసు పయనం
లూకా
ఆ తరువాత యేసు గలిలయకు వెళ్ళి అక్కడే సంచరిస్తూ ఉన్నాడు ఎందుకంటే యూదయలో యూదులు ఆయనను చంపాలని వెతుకుతూ ఉండటంతో అక్కడ సంచరించడానికి ఆయన ఇష్టపడలేదు
ఇంతలో యూదుల పర్ణశాలల పండగ సమీపించింది
అప్పుడు ఆయన తమ్ముళ్ళు ఆయనతో, నువ్వు చేసే కార్యాలు నీ శిష్యులు చూడాలి కదా అందుకే ఈ స్థలం వదిలి యూదయకు వెళ్ళు
అందరూ మెచ్చుకోవాలని చూసేవాడు తన పనులు రహస్యంగా చేయడు నువ్వు నిజంగా ఈ కార్యాలు చేస్తున్నట్టయితే లోకమంతటికీ తెలిసేలా చెయ్యి నిన్ను నువ్వే చూపించుకో అన్నారు
ఆయన తమ్ముళ్ళు కూడా ఆయనలో విశ్వాసం ఉంచలేదు
అప్పుడు యేసు,  నా సమయం ఇంకా రాలేదు మీ సమయం ఎప్పుడూ సిద్ధంగానే ఉంటుంది
లోకం మిమ్మల్ని ద్వేషించదు కానీ దాని పనులన్నీ చెడ్డవని నేను సాక్ష్యం చెబుతున్నాను కాబట్టి అది నన్ను ద్వేషిస్తూ ఉంది
మీరు పండక్కి వెళ్ళండి నా సమయం ఇంకా సంపూర్ణం కాలేదు కాబట్టి నేను ఈ పండక్కి ఇప్పుడే వెళ్ళను అని వారితో చెప్పాడు
వారికి ఇలా చెప్పి ఆయన గలిలయలో ఉండిపోయాడు
గలిలయ నుండి అంతిమ నిష్క్రమణం
కానీ తన తమ్ముళ్ళు పండక్కి వెళ్ళిన తరువాత ఆయన బహిరంగంగా కాకుండా రహస్యంగా వెళ్ళాడు
ఆ ఉత్సవంలో యూదులు ఆయన ఎక్కడ ఉన్నాడు అంటూ ఆయన కోసం వెతుకుతూ ఉన్నారు
ప్రజల మధ్య ఆయనను గురించి పెద్ద వాదం ప్రారంభమైంది కొందరేమో, ఆయన మంచివాడు అన్నారు మరికొందరు, కాదు ఆయన మోసగాడు అన్నారు
అయితే యూదులకు భయపడి ఆయనను గురించి ఎవరూ బయటకు మాట్లాడలేదు
పర్ణశాలల పండగలో యేసు
పండగ ఉత్సవాల్లో సగం రోజులు గడిచాక యేసు దేవాలయానికి వెళ్ళి అక్కడ ఉపదేశించడం ప్రారంభించాడు
ఆయన ఉపదేశానికి యూదులు ఆశ్చర్యపడి, చదువూ సంధ్యా లేని వాడికి ఇంత పాండిత్యం ఎలా కలిగింది అని చెప్పుకున్నారు
దానికి యేసు,  నేను చేసే ఉపదేశం నాది కాదు ఇది నన్ను పంపిన వాడిదే
దేవుని ఇష్టప్రకారం చేయాలని నిర్ణయం తీసుకున్నవాడు నేను చేసే ఉపదేశం దేవుని వలన కలిగిందో లేక నా స్వంత ఉపదేశమో తెలుసుకుంటాడు
తనంతట తానే బోధించేవాడు సొంత గౌరవం కోసం పాకులాడతాడు తనను పంపిన వాని గౌరవం కోసం తాపత్రయ పడేవాడు సత్యవంతుడు ఆయనలో ఎలాంటి దుర్నీతీ ఉండదు
మోషే మీకు ధర్మశాస్త్రం ఇచ్చాడు కదా కానీ మీలో ఎవరూ ధర్మశాస్త్రాన్ని అనుసరించి జీవించరు మీరు నన్ను చంపాలని ఎందుకు చూస్తున్నారు అన్నాడు
అందుకు ఆ ప్రజలు, నీకు దయ్యం పట్టింది నిన్ను చంపాలని ఎవరు కోరుకుంటారు అన్నారు
యేసు వారితో,  నేనొక కార్యం చేశాను దానికి మీరంతా ఆశ్చర్యపడుతున్నారు
మోషే మీకు సున్నతి అనే ఆచారాన్ని నియమించాడు ఈ ఆచారం మోషే వల్ల కలిగింది కాదు ఇది పూర్వీకుల వల్ల కలిగింది అయినా విశ్రాంతి దినాన మీరు సున్నతి కార్యక్రమం చేస్తున్నారు
విశ్రాంతి దినాన సున్నతి పొందినా మోషే ధర్మ శాస్త్రాన్ని అతిక్రమించినట్టు కాదు గదా అలాంటప్పుడు నేను విశ్రాంతి దినాన ఒక వ్యక్తిని బాగు చేస్తే నా మీద ఎందుకు కోపం చూపుతున్నారు
బయటకు కనిపించే దాన్ని బట్టి కాక న్యాయసమ్మతంగా నిర్ణయం చేయండి అన్నాడు
యెరూషలేము వారిలో కొందరు, వారు చంపాలని వెదకుతున్నవాడు ఈయన కాదా
చూడండి, ఈయన బహిరంగంగా మాట్లాడుతున్నా ఈయనను ఏమీ అనరు ఈయనే క్రీస్తని అధికారులకి తెలిసి పోయిందా ఏమిటి
అయినా ఈయన ఎక్కడి వాడో మనకు తెలుసు క్రీస్తు వచ్చినప్పుడైతే ఆయన ఎక్కడి వాడో ఎవరికీ తెలియదు అని చెప్పుకున్నారు
కాబట్టి యేసు దేవాలయంలో ఉపదేశిస్తూ,  మీకు నేను తెలుసు నేను ఎక్కడ నుండి వచ్చానో కూడా మీకు తెలుసు నేను నా స్వంతంగా ఏమీ రాలేదు నన్ను పంపినవాడు సత్యవంతుడు ఆయన మీకు తెలియదు
నేను ఆయన దగ్గర నుండి వచ్చాను ఆయనే నన్ను పంపాడు కాబట్టి నాకు ఆయన తెలుసు అని గొంతెత్తి చెప్పాడు
దానికి వారు ఆయనను పట్టుకోడానికి ప్రయత్నం చేశారు కానీ ఆయన సమయం ఇంకా రాలేదు కాబట్టి ఎవరూ ఆయనను పట్టుకోలేకపోయారు
ప్రజల్లో అనేక మంది ఆయనలో విశ్వాసముంచారు క్రీస్తు వచ్చినప్పుడు ఇంతకంటే గొప్ప కార్యాలు చేస్తాడా ఏమిటి అని వారు చెప్పుకున్నారు
ప్రజలు ఆయనను గురించి ఇలా మాట్లాడుకోవడం పరిసయ్యుల దృష్టికి వెళ్ళింది అప్పుడు ప్రధాన యాజకులూ, పరిసయ్యులూ ఆయనను పట్టుకోడానికి సైనికులను పంపించారు
యేసు మాట్లాడుతూ,  నేను ఇంకా కొంత కాలం మాత్రమే మీతో ఉంటాను ఆ తరువాత నన్ను పంపినవాడి దగ్గరికి వెళ్ళిపోతాను
అప్పుడు మీరు నన్ను వెతుకుతారు కానీ నేను మీకు కనిపించను నేను ఉండే చోటికి మీరు రాలేరు అన్నాడు
దానికి యూదులు, మనకు కనిపించకుండా ఈయన ఎక్కడికి వెళ్తాడు గ్రీసు దేశం వెళ్ళి అక్కడ చెదరి ఉన్న యూదులకు, గ్రీకు వారికి ఉపదేశం చేస్తాడా
నన్ను వెతుకుతారు కానీ నేను మీకు కనిపించను నేను ఉండే చోటికి మీరు రాలేరు అన్న మాటలకి అర్థం ఏమిటో అంటూ తమలో తాము చెప్పుకుంటూ ఉన్నారు
పరిశుద్ధాత్మ గురించిన గొప్ప ప్రవచనం
అపొకా  యోహా
ఆ పండగలో మహాదినమైన చివరి దినాన యేసు నిలబడి,  ఎవరికైనా దాహం వేస్తే నా దగ్గరికి వచ్చి దాహం తీర్చుకోవాలి
లేఖనాలు చెబుతున్నాయి, నాపై విశ్వాసముంచే వాడి కడుపులో నుండి జీవజల నదులు ప్రవహిస్తాయి అని బిగ్గరగా చెప్పాడు
తనపై నమ్మకం ఉంచేవారు పొందబోయే దేవుని ఆత్మను గురించి ఆయన ఈ మాట చెప్పాడు యేసు అప్పటికి తన మహిమా స్థితి పొందలేదు కనుక దేవుని ఆత్మ దిగి రావడం జరగలేదు
ప్రజల్లో భేదాభిప్రాయాలు
ప్రజల్లో కొందరు ఆ మాట విని, ఈయన నిజంగా ప్రవక్తే అన్నారు
మరికొందరు, ఈయన క్రీస్తే అన్నారు దానికి జవాబుగా ఇంకా కొందరు, ఏమిటీ, క్రీస్తు గలిలయ నుండి వస్తాడా
క్రీస్తు దావీదు వంశంలో పుడతాడనీ, దావీదు ఊరు బేత్లెహేము అనే గ్రామంలో నుండి వస్తాడనీ లేఖనాల్లో రాసి లేదా అన్నారు
ఈ విధంగా ప్రజల్లో ఆయనను గురించి భేదాభిప్రాయం కలిగింది
వారిలో కొందరు ఆయనను పట్టుకోవాలని అనుకున్నారు కానీ ఎవరూ ఆయనను పట్టుకోలేదు
పరిసయ్యులు పంపిన సైనికులు తిరిగి వచ్చారు ప్రధాన యాజకులూ, పరిసయ్యులూ, మీరు ఆయనను ఎందుకు తీసుకురాలేదు అని అడిగారు
దానికి ఆ సైనికులు, ఆ వ్యక్తి మాట్లాడినట్టు ఇంతకు ముందు ఎవరూ మాట్లాడలేదు అని జవాబిచ్చారు
దానికి పరిసయ్యులు, మీరు కూడా మోసపోయారా
అధికారుల్లో గానీ పరిసయ్యుల్లో గానీ ఎవరైనా ఆయనను నమ్మారా
ధర్మశాస్త్రం తెలియని ఈ ప్రజల పైన శాపం ఉంది అని సైనికులతో అన్నారు
అంతకు ముందు యేసు దగ్గరికి వచ్చిన నికోదేము అనే పరిసయ్యుడు,
ఒక వ్యక్తి చెప్పే మాట వినకుండా అతడేం చేశాడో తెలుసుకోకుండా మన ధర్మశాస్త్రం అతడికి తీర్పు తీరుస్తుందా అన్నాడు
దానికి వారు, నువ్వు కూడా గలిలయుడవేనా ఆలోచించు, గలిలయలో ఎలాంటి ప్రవక్తా పుట్టడు అన్నారు
ఇక ఎవరి ఇంటికి వారు వెళ్ళారు
వ్యభిచారంలో దొరికిన స్త్రీ
యేసు ఒలీవ కొండకు వెళ్ళాడు
ఉదయం పెందలకడనే యేసు తిరిగి దేవాలయంలోకి వచ్చాడు అప్పుడు ప్రజలంతా ఆయన దగ్గరికి వచ్చారు ఆయన కూర్చుని వారికి ఉపదేశించడం మొదలుపెట్టాడు
అప్పుడు ధర్మశాస్త్ర పండితులూ పరిసయ్యులూ ఒక స్త్రీని తీసుకుని వచ్చారు వారు ఆమెను వ్యభిచారం చేస్తుండగా పట్టుకున్నారు ఆమెను అందరి మధ్య నిలబెట్టారు
వారు ఆయనతో, బోధకా, ఈ స్త్రీ వ్యభిచారం చేస్తూ పట్టుబడింది
ఇలాంటి వారిని రాళ్ళతో కొట్టి చంపాలని ధర్మశాస్త్రంలో మోషే ఆదేశించాడు కదా నువ్వేమంటావ్ అని అడిగారు
ఆయన మీద ఎలాగైనా నేరం మోపాలని ఆయనను పరీక్షిస్తూ ఇలా అడిగారు అయితే యేసు విననట్టు తన వేలితో నేల మీద ఏదో రాస్తూ ఉన్నాడు
వారు పట్టు విడవకుండా ఆయనను అడుగుతూనే ఉన్నారు దాంతో ఆయన తల ఎత్తి చూసి,  మీలో పాపం లేనివాడు ఆమె మీద మొదటి రాయి వేయవచ్చు అని వారితో చెప్పి
మళ్ళీ వంగి వేలితో నేల మీద రాస్తూ ఉన్నాడు
ఆయన పలికిన మాట విని పెద్దా చిన్నా అంతా ఒకరి తరువాత ఒకరు బయటకు వెళ్ళారు చివరికి యేసు ఒక్కడే మిగిలిపోయాడు ఆ స్త్రీ అలానే మధ్యలో నిలబడి ఉంది
యేసు తలెత్తి ఆమెను చూశాడు  నీమీద నిందారోపణ చేసిన వారంతా ఎక్కడమ్మా నీకు ఎవరూ శిక్ష వేయలేదా అని అడిగాడు
ఆమె, లేదు ప్రభూ అంది దానికి యేసు,  నేను కూడా నీకు శిక్ష వేయను వెళ్ళు, ఇంకెప్పుడూ పాపం చేయకు అన్నాడు
పండగ తరువాత ఉపదేశం లోకానికి వెలుగు యేసే
యోహా
మళ్ళీ యేసు ఇలా అన్నాడు,  నేను లోకానికి వెలుగును నన్ను వెంబడించేవాడు చీకటిలో నడవడు జీవపు వెలుగు కలిగి ఉంటాడు
అప్పుడు పరిసయ్యులు, నీ గురించి నువ్వే సాక్ష్యం చెప్పుకుంటున్నావు నీ సాక్ష్యం సరైనది కాదు అన్నారు
జవాబుగా యేసు,  నా గురించి నేను సాక్ష్యం చెప్పినా అది సత్యమే అవుతుంది ఎందుకంటే నేను ఎక్కణ్ణించి వచ్చానో, ఎక్కడికి వెళ్తున్నానో నాకు తెలుసు నేను ఎక్కణ్ణించి వచ్చానో ఎక్కడికి వెళ్తున్నానో మీకు తెలియదు
మీరు శరీర సంబంధంగా తీర్పు తీరుస్తారు నేను ఎవరికీ తీర్పు తీర్చను
అయినా నేను ఒంటరిని కాదు నేను నన్ను పంపిన నా తండ్రి నాతో ఉన్నాడు కాబట్టి ఒకవేళ నేను తీర్పు తీర్చినా అది సత్యమే అవుతుంది
ఇద్దరు వ్యక్తుల సాక్ష్యం సత్యం అవుతుందని మీ ధర్మశాస్త్రంలోనే రాసి ఉంది కదా
నా గురించి సాక్ష్యం నేను చెప్పుకొంటాను నన్ను పంపిన తండ్రి కూడా నా గురించి సాక్ష్యం ఇస్తున్నాడు అన్నాడు
వారు,  నీ తండ్రి ఎక్కడ ఉన్నాడు అని అడిగారు అందుకు యేసు,  మీకు నేను గానీ నా తండ్రి గానీ తెలియదు ఒకవేళ నేను మీకు తెలిస్తే నా తండ్రి కూడా తెలిసే ఉంటాడు అన్నాడు
ఆయన దేవాలయంలో ఉపదేశిస్తూ చందా పెట్టె ఉన్నచోట ఈ మాటలు చెప్పాడు ఆయన సమయం రాలేదు కాబట్టి ఎవరూ ఆయనను పట్టుకోలేదు
మరోసారి ఆయన,  నేను వెళ్ళిపోతున్నాను నేను వెళ్ళాక మీరు నాకోసం వెతుకుతారు కానీ మీ పాపాల్లోనే మీరు మరణిస్తారు నేను వెళ్ళే చోటికి మీరు రాలేరు అని వారితో చెప్పాడు
దానికి యూదులు,  నేను వెళ్ళే చోటికి మీరు రాలేరు అంటున్నాడేమిటి ఆత్మహత్య చేసుకుంటాడా ఏమిటి అని చెప్పుకున్నారు
అప్పుడు ఆయన,  మీరు కింద ఉండేవారు నేను పైన ఉండేవాణ్ణి మీరు ఈ లోకానికి సంబంధించిన వారు నేను ఈ లోకానికి సంబంధించిన వాణ్ణి కాదు
కాబట్టి మీరు మీ పాపాల్లోనే మరణిస్తారని చెప్పాను ఎందుకంటే నేనే ఆయననని మీరు నమ్మకపోతే మీరు మీ పాపాల్లోనే మరణిస్తారు అని వారితో చెప్పాడు
కాబట్టి వారు అసలు నువ్వు ఎవరు అని అడిగారు అప్పుడు ఆయన వారితో ఇలా చెప్పాడు  నేను ప్రారంభం నుండి ఎవరినని మీకు చెబుతూ ఉన్నానో ఆయననే
మీ గురించి చెప్పడానికీ మీకు తీర్పు తీర్చడానికీ నాకు చాలా సంగతులు ఉన్నాయి అయితే నన్ను పంపినవాడు సత్యవంతుడు నేను ఆయన దగ్గర విన్న విషయాలనే ఈ లోకానికి బోధిస్తున్నాను
తండ్రి అయిన దేవుని గురించి ఆయన తమకు చెబుతున్నాడని వారు అర్థం చేసుకోలేక పోయారు
కాబట్టి యేసు,  మీరు మనుష్య కుమారుణ్ణి పైకెత్తినప్పుడు ఉన్నవాడు అనేవాణ్ణి నేనే అని తెలుసుకుంటారు నా స్వంతగా నేను ఏమీ చేయననీ తండ్రి నాకు చెప్పినట్టుగానే ఈ సంగతులు మాట్లాడుతున్నాననీ మీరు గ్రహిస్తారు
నన్ను పంపినవాడు నాకు తోడుగా ఉన్నాడు ఆయనకు ఇష్టమైన వాటినే నేను చేస్తూ ఉన్నాను కాబట్టి ఆయన నన్ను విడిచి పెట్టలేదు అని చెప్పాడు
ఆయన ఇలా మాట్లాడుతూ ఉండగానే చాలామంది ఆయనలో నమ్మకముంచారు
కాబట్టి యేసు, తనలో నమ్మకముంచిన యూదులతో,  మీరు నా వాక్కులో స్థిరంగా ఉంటే నిజంగా నాకు శిష్యులౌతారు
సత్యాన్ని గ్రహిస్తారు అప్పుడు ఆ సత్యమే మిమ్మల్ని విడుదల చేస్తుంది అన్నాడు
అప్పుడు వారు, మేము అబ్రాహాము వారసులం మేము ఎప్పుడూ ఎవరికీ బానిసలుగా ఉండలేదే మీరు విడుదల పొందుతారు అని ఎలా అంటున్నావు అన్నారు
దానికి యేసు,  మీకు కచ్చితంగా చెబుతున్నాను, పాపం చేసే ప్రతివాడూ పాపానికి బానిసే
బానిస ఎప్పుడూ ఇంట్లో ఉండడు కానీ కుమారుడు ఎప్పుడూ ఇంట్లోనే నివాసం ఉంటాడు
కుమారుడు మిమ్మల్ని విడుదల చేస్తే మీరు నిజంగా స్వతంత్రులై ఉంటారు
మీరు అబ్రాహాము వారసులని నాకు తెలుసు అయినా మీలో నా వాక్కుకు చోటు లేదు కాబట్టే నన్ను చంపడానికి ప్రయత్నిస్తున్నారు
నేను ఉపదేశించేదంతా నా తండ్రి దగ్గర నేను చూసినదే అలాగే మీరు మీ తండ్రి దగ్గర విన్న సంగతుల ప్రకారమే పనులు చేస్తున్నారు అని చెప్పాడు
దానికి వారు,  మా తండ్రి అబ్రాహాము అన్నారు అప్పుడు యేసు,  మీరు అబ్రాహాము పిల్లలైతే అబ్రాహాము చేసిన పనులే చేసేవారు
దేవుని దగ్గర నేను విన్న సత్యాన్ని మీకు చెప్పినందుకు నన్ను చంపాలని ప్రయత్నిస్తున్నారుగా అయితే అబ్రాహాము అలా చేయలేదు
మీరు మీ తండ్రి పనులే చేస్తున్నారు అని వారితో చెప్పాడు దానికి వారు, మేము వ్యభిచారం వల్ల పుట్టినవారం కాదు మాకు ఒక్కడే తండ్రి ఆయన దేవుడు అన్నారు
యేసు వారితో ఇలా అన్నాడు,  దేవుడు మీ తండ్రి అయితే మీరు నన్ను ప్రేమించి ఉండేవారు నేను వచ్చింది దేవుని దగ్గర్నుంచే నా అంతట నేను రాలేదు ఆయనే నన్ను పంపించాడు
నా మాటలు మీరు ఎందుకు అర్థం చేసుకోవడం లేదు నా మాట వినే మీకు సహనం లేదు
మీరు మీ తండ్రి అయిన సాతానుకు సంబంధించిన వారు మీ తండ్రి దురాశలను నెరవేర్చాలని మీరు చూస్తున్నారు మొదట్నించీ వాడు హంతకుడు, వాడు సత్యంలో నిలిచి ఉండడు ఎందుకంటే వాడిలో సత్యం లేదు వాడు అబద్ధం చెప్పినప్పుడల్లా తన స్వభావాన్ని అనుసరించి మాట్లాడతాడు వాడు అబద్ధికుడు, అబద్ధానికి తండ్రి
నేను చెబుతున్నది సత్యమే అయినా మీరు నన్ను నమ్మరు
నాలో పాపం ఉన్నదని మీలో ఎవరు నిరూపించ గలరు నేను సత్యాన్నే చెబుతున్నా మీరెందుకు నమ్మడం లేదు
ఒకడు దేవునికి చెందినవాడు అయితే దేవుని మాటలు వింటాడు మీరు దేవుని సంబంధులు కారు కాబట్టి మీరు ఆయన మాటలు వినరు
అందుకు యూదులు, నువ్వు సమరయ వాడివి, నీకు దయ్యం పట్టింది అని మేము చెబుతున్న మాట నిజమే అన్నారు
అప్పుడు యేసు,  నాకు దయ్యం పట్టలేదు నేను నా తండ్రిని గౌరవిస్తున్నాను మీరు నన్ను అవమానిస్తున్నారు
నేను నా పేరు ప్రతిష్టల కోసం వెతకడం లేదు అలా వెదికే వాడూ, తీర్పు తీర్చే వాడూ వేరే ఉన్నాడు
మీకు కచ్చితంగా చెబుతున్నాను నా మాటలు అంగీకరించిన వాడు మరణం రుచి చూడడు అని జవాబిచ్చాడు
అందుకు యూదులు, నీకు దయ్యం పట్టిందని ఇప్పుడు మేము స్పష్టంగా తెలుసుకున్నాం అబ్రాహామూ, ప్రవక్తలూ చనిపోయారు నా మాట విన్న వాడు మరణం రుచి చూడడు అని నువ్వు అంటున్నావు
మన తండ్రి అబ్రాహాము చనిపోయాడు కదా నువ్వు అతని కంటే గొప్పవాడివా ప్రవక్తలూ చనిపోయారు అసలు నువ్వు ఎవరినని చెప్పుకుంటున్నావు అని ఆయనను అడిగారు
అందుకు యేసు,  నన్ను నేనే గౌరవించుకుంటే ఆ గౌరవం అంతా ఒట్టిది ఎవరిని మా దేవుడు అని మీరు చెప్పుకుంటున్నారో ఆయనే నా తండ్రి ఆయనే నన్ను మహిమ పరుస్తున్నాడు
మీకు ఆయన ఎవరో తెలియదు నాకు ఆయన తెలుసు ఆయన ఎవరో నాకు తెలియదు అని నేను చెబితే మీలాగా నేనూ అబద్ధికుడిని అవుతాను కానీ నాకు ఆయన తెలుసు ఆయన మాటను నేను పాటిస్తాను
నా రోజును చూడడం మీ తండ్రి అబ్రాహాముకు సంతోషం అతడు దాన్ని చూసి ఎంతో సంతోషించాడు అన్నాడు
అందుకు యూదులు, నీకింకా యాభై సంవత్సరాలు కూడా లేవు నువ్వు అబ్రాహామును చూశావా అన్నారు
దానికి జవాబుగా యేసు  మీతో కచ్చితంగా చెబుతున్నాను అబ్రాహాము పుట్టక ముందు నుంచీ నేను ఉన్నాను అన్నాడు
అప్పుడు వారు ఆయన మీద విసరడానికి రాళ్ళు తీశారు కానీ యేసు దేవాలయంలో దాగి అక్కడనుంచి బయటకు వెళ్ళిపోయాడు
పుట్టు గుడ్డి వాడు చూపు పొందడం
ఆయన దారిలో వెళ్తూ ఉన్నాడు అక్కడ పుట్టినప్పటి నుండీ గుడ్డివాడుగా ఉన్న ఒక వ్యక్తి కనిపించాడు
ఆయన శిష్యులు, బోధకా, వీడు గుడ్డివాడిగా పుట్టడానికి కారణం వీడు చేసిన పాపమా, లేక వీడి తల్లిదండ్రులు చేసిన పాపమా అని ఆయనను అడిగారు
అందుకు యేసు,  వీడైనా, వీడిని కన్నవారైనా ఏ పాపమూ చేయలేదు దేవుని పనులు వీడిలో వెల్లడి కావడానికే వీడు గుడ్డివాడుగా పుట్టాడు
పగలున్నంత వరకూ నన్ను పంపిన వాడి పనులు మనం చేస్తూ ఉండాలి రాత్రి వస్తుంది అప్పుడిక ఎవరూ పని చేయలేరు
ఈ లోకంలో ఉన్నంతవరకూ నేను ఈ లోకానికి వెలుగుని అని చెప్పాడు
ఆయన ఇలా చెప్పి, నేలపై ఉమ్మి వేసి, దానితో బురద చేసి ఆ బురదను ఆ గుడ్డివాడి కన్నులపై పూశాడు
సిలోయం కోనేటికి వెళ్ళి దాంట్లో కడుక్కో అని వాడికి చెప్పాడు సిలోయం అనే మాటకు వేరొకరు పంపినవాడు అని అర్థం వాడు వెళ్ళి ఆ కోనేటిలో కడుక్కుని చూపు పొంది తిరిగి వచ్చాడు
అప్పుడు ఇరుగు పొరుగు వారూ, ఇంతకు ముందు వాడు అడుక్కుంటుంటే చూసిన వారూ, ఇక్కడ కూర్చుని అడుక్కునే వాడు ఇతడే కదా అన్నారు
వీడే అని కొందరూ, వీడు కాదు అని కొందరూ అన్నారు ఇక వాడైతే, అది నేనే అన్నాడు
వారు, నీ కళ్ళు ఎలా తెరుచుకున్నాయి అని వాణ్ణి అడిగారు
దానికి వాడు, యేసు అనే ఒకాయన బురద చేసి నా కళ్లపై పూసి సిలోయం కోనేటికి వెళ్ళి కడుక్కోమని నాకు చెప్పాడు నేను వెళ్ళి కడుక్కుని చూపు పొందాను అన్నాడు
వారు, ఆయన ఇప్పుడు ఎక్కడ ఉన్నాడు అని అడిగితే వాడు, నాకు తెలియదు అన్నాడు
ఇంతకు ముందు గుడ్డి వాడుగా ఉన్న ఆ మనిషిని వారు పరిసయ్యుల దగ్గరికి తీసుకు వెళ్ళారు
యేసు బురద చేసి వాడి కళ్ళు తెరచిన రోజు విశ్రాంతిదినం
వాడు చూపు ఎలా పొందాడో చెప్పమని పరిసయ్యులు కూడా వాడినడిగారు వాడు, ఆయన నా కన్నులపై బురద పూశాడు నేను వెళ్ళి కడుక్కుని చూపు పొందాను అని వారికి చెప్పాడు
ఈ వ్యక్తి విశ్రాంతి దినాన్ని ఆచరించడం లేదు కాబట్టి ఇతడు దేవుని దగ్గర నుండి రాలేదు అని పరిసయ్యుల్లో కొందరు అన్నారు మరి కొందరు, ఇతడు పాపి అయితే ఇలాటి అద్భుతాలు ఎలా చేయగలడు అన్నారు ఈ విధంగా వారిలో భేదాభిప్రాయం కలిగింది
దాంతో వారు గుడ్డివాడుగా ఉన్నవాడితో, నీ కళ్ళు తెరిచాడు కదా ఆయన గురించి నీ అభిప్రాయం ఏమిటి అని అడిగారు అప్పుడు వాడు, ఆయన ఒక ప్రవక్త అన్నాడు
వాడు గుడ్డివాడుగా ఉండి చూపు పొందాడని యూదులు మొదట నమ్మలేదు అందుకని వాడి తల్లిదండ్రులను పిలిపించారు
గుడ్డివాడుగా పుట్టాడని మీరు చెప్పే మీ కొడుకు వీడేనా అలాగైతే ఇప్పుడు వీడు ఎలా చూడగలుగుతున్నాడు అని వారిని అడిగారు
దానికి వాడి తల్లిదండ్రులు, వీడు మా కొడుకే వీడు గుడ్డివాడిగానే పుట్టాడు
అయితే ఇప్పుడు వీడు ఎలా చూస్తున్నాడో మాకు తెలీదు వీడి కళ్ళు తెరిచినదెవరో మాకు తెలీదు అయినా వీడికి వయస్సు వచ్చింది వీడినే అడగండి తన సంగతి వీడే చెప్పుకోగలడు అన్నారు
వాడి తల్లిదండ్రులు యూదులకు భయపడి ఆ విధంగా చెప్పారు ఎందుకంటే యూదులు అప్పటికే ఎవరైనా ఆయనను క్రీస్తు అని ఒప్పుకుంటే వారిని తమ సమాజ మందిరాల్లో నుండి బహిష్కరించాలని నిర్ణయం తీసుకున్నారు
కాబట్టే వాడి తల్లిదండ్రులు వాడు వయస్సు వచ్చినవాడు, వాడినే అడగండి అన్నారు
కాబట్టి వారు అప్పటివరకూ గుడ్డివాడిగా ఉన్న వ్యక్తిని రెండవ సారి పిలిపించారు దేవునికి మహిమ చెల్లించు ఈ మనిషి పాపాత్ముడు అని మాకు తెలుసు అని అతనితో అన్నారు
అందుకు వాడు, ఆయన పాపాత్ముడో కాదో నాకేం తెలుసు అయితే నాకు ఒక్కటి తెలుసు నేను గుడ్డివాడుగా ఉండేవాణ్ణి, ఇప్పుడైతే చూస్తున్నాను అన్నాడు
దానికి వారు, అసలు ఆయన నీకేం చేశాడు నీ కళ్ళు ఎలా తెరిచాడు అని మళ్ళీ అడిగారు
దానికి వాడు, ఇంతకు ముందే మీకు చెప్పాను మీరు వినలేదు మళ్ళీ ఎందుకు వినాలనుకుంటున్నారు మీరు కూడా ఆయన శిష్యులు కావాలనుకుంటున్నారా ఏంటి అని వారితో అన్నాడు
అందుకు వారు నువ్వే వాడి శిష్యుడివి మేము మోషే శిష్యులం
దేవుడు మోషేతో మాట్లాడాడని తెలుసు కానీ ఈ మనిషి విషయమైతే అసలు ఇతడు ఎక్కడి నుండి వచ్చాడో కూడా తెలియదు అంటూ వాణ్ణి బాగా దూషించారు
అయితే వాడు, ఆయన ఎక్కడి నుండి వచ్చాడో కూడా మీకు తెలియక పోవడం ఆశ్చర్యంగా ఉంది ఏది ఏమైనా ఆయన నా కళ్ళు తెరిచాడు
దేవుడు పాపుల ప్రార్థనలు వినడని మనకు తెలుసు అయితే దేవునిలో భక్తి కలిగి ఆయన ఇష్టాన్ని జరిగిస్తే అతని ప్రార్థనలు ఆయన వింటాడు
గుడ్డివాడిగా పుట్టిన వ్యక్తి కళ్ళు ఎవరైనా తెరిచినట్టు లోకం మొదలైనప్పటి నుండి ఎవరూ వినలేదు
ఈయన దేవుని దగ్గర నుండి రాకపోతే ఇలాంటివి చేయలేడు అని చెప్పాడు
దానికి వారు, పాపిగా పుట్టిన వాడివి, నువ్వు మాకు బోధిస్తున్నావా అని చెప్పి వాణ్ణి తమ సమాజ మందిరం నుండి బహిష్కరించారు
పరిసయ్యులు వాణ్ణి బహిష్కరించారని యేసు విన్నాడు ఆయన వాణ్ణి కలుసుకుని,  నువ్వు దేవుని కుమారుడిలో విశ్వాసముంచుతున్నావా అని వాణ్ణి అడిగాడు
అందుకు వాడు, ప్రభూ, అలా విశ్వాసముంచడానికి ఆయన ఎవరో నాకు తెలియదే అన్నాడు
యేసు,  ఇప్పుడు నువ్వు ఆయనను చూస్తున్నావు నీతో మాట్లాడుతున్న నేనే ఆయన్ని అన్నాడు
అప్పుడు వాడు, నేను నమ్ముతున్నాను ప్రభూ అంటూ ఆయనను ఆరాధించాడు
అప్పుడు యేసు,  చూడనివారు చూడాలి చూసేవారు గుడ్డివారు కావాలి అనే తీర్పు జరగడం కోసం నేను ఈ లోకంలోకి వచ్చాను అన్నాడు
ఆయనకు దగ్గరలో ఉన్న పరిసయ్యుల్లో కొంత మంది ఆ మాట విని, అయితే మేము కూడా గుడ్డివాళ్ళమేనా అని అడిగారు
అందుకు యేసు,  మీరు గుడ్డివారైతే మీకు పాపం ఉండేది కాదు కానీ మాకు చూపు ఉంది అని మీరు చెప్పుకుంటున్నారు కాబట్టి మీ పాపం నిలిచి ఉంటుంది అని చెప్పాడు
మంచి కాపరి గురించిన ఉపదేశం
కీర్త  హెబ్రీ  పేతు
మీతో కచ్చితంగా చెబుతున్నాను, గొర్రెల దొడ్డిలోకి ప్రవేశ ద్వారం గుండా కాకుండా వేరే విధంగా ఎక్కి లోపలికి వచ్చేవాడు దొంగే, వాడు దోపిడీగాడే
ప్రవేశ ద్వారం ద్వారా వచ్చేవాడు గొర్రెల కాపరి
అతని కోసం కాపలావాడు ద్వారం తెరుస్తాడు గొర్రెలు అతని స్వరం వింటాయి తన సొంత గొర్రెలను అతడు పేరు పెట్టి పిలిచి బయటకు నడిపిస్తాడు
తన సొంత గొర్రెలనన్నిటిని బయటకి ఎప్పుడు నడిపించినా, వాటికి ముందుగా అతడు నడుస్తాడు అతని స్వరం గొర్రెలకు తెలుసు కాబట్టి అవి అతని వెంట నడుస్తాయి
వేరేవారి స్వరం వాటికి తెలియదు కాబట్టి అవి వారి వెంట వెళ్ళకుండా పారిపోతాయి
యేసు ఈ ఉపమానం ద్వారా వారితో మాట్లాడాడు గాని ఆయన వారితో చెప్పిన ఈ సంగతులు వారికి అర్థం కాలేదు
అందుకు యేసు మళ్ళీ వారితో ఇలా అన్నాడు,  మీతో కచ్చితంగా చెబుతున్నాను, గొర్రెల ప్రవేశ ద్వారం నేనే
నా ముందు వచ్చిన వారంతా దొంగలు, దోపిడిగాళ్ళే గొర్రెలు వారి మాట వినలేదు
నేనే ప్రవేశ ద్వారం, నా ద్వారా ఎవడైనా లోపల ప్రవేశిస్తే వాడికి రక్షణ దొరుకుతుంది వాడు లోపలికి వస్తూ బయటకి వెళ్తూ పచ్చికను కనుగొంటాడు
దొంగ కేవలం దొంగతనం, హత్య, నాశనం చెయ్యడానికి మాత్రమే వస్తాడు గొర్రెలకు జీవం కలగాలని, ఆ జీవం సమృద్ధిగా కలగాలని నేను వచ్చాను
నేను గొర్రెలకు మంచి కాపరిని మంచి కాపరి గొర్రెల కోసం తన ప్రాణం ఇస్తాడు
జీతం కోసం పని చేసేవాడు కాపరిలాంటి వాడు కాదు గొర్రెలు తనవి కావు కాబట్టి తోడేలు రావడం చూసి గొర్రెలను వదిలిపెట్టి పారిపోతాడు తోడేలు ఆ గొర్రెలను పట్టుకుని చెదరగొడుతుంది
జీతగాడు జీతం మాత్రమే కోరుకుంటాడు కాబట్టి గొర్రెలను పట్టించుకోకుండా పారిపోతాడు
నేను గొర్రెలకు మంచి కాపరిని నా గొర్రెలు నాకు తెలుసు నా సొంత గొర్రెలకు నేను తెలుసు
నా తండ్రికి నేను తెలుసు నాకు నా తండ్రి తెలుసు నా గొర్రెల కోసం ప్రాణం పెడతాను
ఈ గొర్రెలశాలకు చెందని ఇతర గొర్రెలు నాకు ఉన్నాయి వాటిని కూడా నేను తీసుకురావాలి అవి నా స్వరం వింటాయి అప్పుడు ఉండేది ఒక్క మంద, ఒక్క కాపరి
నా ప్రాణం మళ్ళీ పొందడానికి దాన్ని పెడుతున్నాను అందుకే నా తండ్రి నన్ను ప్రేమిస్తున్నాడు
నా ప్రాణాన్ని నానుంచి ఎవ్వరూ తీసివేయలేరు నేను స్వయంగా నా ప్రాణం పెడుతున్నాను దాన్ని పెట్టడానికి, తిరిగి తీసుకోవడానికి నాకు అధికారం ఉంది ఈ ఆజ్ఞ నా తండ్రి నుంచి నేను పొందాను
ఈ మాటలవల్ల యూదుల్లో మళ్ళీ విభేదాలు వచ్చాయి
వారిలో చాలా మంది, ఇతనికి దయ్యం పట్టింది ఇతను పిచ్చివాడు ఇతని మాటలు మీరు ఎందుకు వింటున్నారు అన్నారు
ఇంకొంతమంది, ఇవి దయ్యం పట్టినవాడి మాటలు కాదు దయ్యం గుడ్డివారి కళ్ళు తెరవగలదా అన్నారు
యేసు తన దైవత్వాన్ని రూఢి పరచడం
యోహా  ,
ఆ తరువాత యెరూషలేములో ప్రతిష్ట పండగ వచ్చింది అది చలికాలం
అప్పుడు యేసు దేవాలయ ప్రాంగణంలో ఉన్న సొలొమోను మంటపంలో నడుస్తూ ఉండగా
యూదులు ఆయన చుట్టూ చేరి ఆయనతో ఎంతకాలం మమ్మల్ని ఇలా సందేహంలో ఉంచుతావు నువ్వు క్రీస్తువైతే మాతో స్పష్టంగా చెప్పు అన్నారు
అందుకు యేసు వారితో ఇలా అన్నాడు,  నేను మీకు చెప్పాను గాని మీరు నమ్మడం లేదు నా తండ్రి పేరిట నేను చేస్తున్న క్రియలు నా గురించి సాక్ష్యం ఇస్తున్నాయి
అయినా, మీరు నా గొర్రెలు కానందువల్ల మీరు నమ్మడం లేదు
నా గొర్రెలు నా స్వరం వింటాయి, అవి నాకు తెలుసు, అవి నా వెంట వస్తాయి
నేను వాటికి శాశ్వత జీవం ఇస్తాను కాబట్టి అవి ఎప్పటికీ నశించిపోవు వాటిని ఎవరూ నా చేతిలోనుంచి లాగేసుకోలేరు
వాటిని నాకిచ్చిన నా తండ్రి అందరికన్నా గొప్పవాడు కాబట్టి నా తండ్రి చేతిలోనుంచి ఎవరూ వాటిని లాగేసుకోలేరు
నేను, నా తండ్రి, ఒకటే
అప్పుడు యూదులు ఆయనను కొట్టడానికి రాళ్ళు పట్టుకున్నారు
యేసు వారితో,  తండ్రి నుంచి ఎన్నో మంచి పనులు మీకు చూపించాను వాటిలో ఏ మంచి పనినిబట్టి నన్ను రాళ్ళతో కొట్టాలని అనుకుంటున్నారు అన్నాడు
అందుకు యూదులు, నువ్వు మనిషివై ఉండి నిన్ను నీవు దేవుడుగా చేసుకుంటున్నావు దేవదూషణ చేసినందుకే నిన్ను రాళ్లతో కొడుతున్నాం మంచి పనులు చేసినందుకు కాదు అని ఆయనతో అన్నారు
యేసు వారికి జవాబిస్తూ ఇలా అన్నాడు,  మీరు దేవుళ్ళని నేనన్నాను అని మీ ధర్మశాస్త్రంలో రాసి లేదా
లేఖనం వ్యర్థం కాదు దేవుని వాక్కు ఎవరికి వచ్చిందో, వారిని ఆయన దేవుళ్ళని పిలిస్తే,
తండ్రి పవిత్రంగా ఈ లోకంలోకి పంపినవాడు నేను దేవుని కుమారుణ్ణి అని అంటే నువ్వు దేవదూషణ చేస్తున్నావు అని మీరు అంటారా
నేను నా తండ్రి పనులు చెయ్యకపోతే నన్ను నమ్మకండి
అయితే, నేను నా తండ్రి పనులు చేస్తూ ఉంటే, మీరు నన్ను నమ్మకపోయినా, తండ్రి నాలోను నేను తండ్రిలోను ఉన్నామని మీరు తెలుసుకుని అర్థం చేసుకునేందుకు ఆ పనులను నమ్మండి
వారు మళ్ళీ ఆయనను పట్టుకోవాలనుకున్నారు గాని ఆయన వారి చేతిలో నుండి తప్పించుకున్నాడు
యేసు మళ్ళీ యొర్దాను నది అవతలికి వెళ్ళి అక్కడే ఉన్నాడు యోహాను మొదట బాప్తిసం ఇస్తూ ఉన్న స్థలం ఇదే
చాలా మంది ఆయన దగ్గరికి వచ్చారు వారు, యోహాను ఏ సూచక క్రియలూ చేయలేదు గాని ఈయన గురించి యోహాను చెప్పిన సంగతులన్నీ నిజమే అన్నారు
అక్కడ చాలా మంది యేసుని నమ్మారు
లాజరు చనిపోయి బ్రతకడం
బేతనియ గ్రామానికి చెందిన లాజరుకు జబ్బు చేసింది మరియ, మార్త అతని సోదరీలు
ఈ మరియే ప్రభువు పాదాలకు అత్తరు పూసి తన తల వెంట్రుకలతో తుడిచిన మరియ
అప్పుడు ఆ అక్క చెల్లెళ్ళు, ప్రభూ, నువ్వు ప్రేమించే వాడికి జబ్బు చేసింది అని యేసుకు కబురు పంపించారు
యేసు అది విని,  ఈ జబ్బు చావు కోసం రాలేదు దీని ద్వారా దేవుని కుమారుడికి మహిమ కలిగేలా దేవుని మహిమ కోసమే వచ్చింది అన్నాడు
మార్తను, ఆమె సోదరిని లాజరును యేసు ప్రేమించాడు
లాజరు జబ్బు పడ్డాడని యేసు విని కూడా తాను ఉన్న చోటనే ఇంకా రెండు రోజులు ఉండిపోయాడు
దాని తరువాత ఆయన తన శిష్యులతో,  మనం మళ్ళీ యూదయకు వెళ్దాం పదండి అన్నాడు
ఆయన శిష్యులు ఆయనతో, రబ్బీ, ఇంతకు ముందే యూదులు నిన్ను రాళ్ళతో కొట్టే ప్రయత్నం చేశారు కదా, అక్కడికి మళ్ళీ వెళ్తావా అని అన్నారు
అందుకు యేసు జవాబిస్తూ,  పగలు పన్నెండు గంటల వెలుగు ఉండదా ఒకడు పగటి వేళ నడిస్తే తడబడడు ఎందుకంటే అతడు వెలుగులో అన్నీ చూస్తాడు
అయితే ఒకడు రాత్రివేళ నడిస్తే అతనిలో వెలుగు లేదు కాబట్టి తడబడతాడు అని చెప్పాడు
యేసు ఈ సంగతులు చెప్పిన తరువాత వారితో ఇలా అన్నాడు,  మన స్నేహితుడు లాజరు నిద్రపోయాడు అతన్ని నిద్ర లేపడానికి వెళ్తున్నాను
అందుకు శిష్యులు ఆయనతో, ప్రభూ, అతడు నిద్రపోతూ ఉంటే బాగుపడతాడు అన్నారు
యేసు అతని చావు గురించి మాట్లాడాడు గాని వారు నిద్రలో విశ్రాంతి తీసుకోవడం గురించి ఆయన మాట్లాడుతున్నాడు అని అనుకున్నారు
అప్పుడు యేసు వారితో స్పష్టంగా,  లాజరు చనిపోయాడు
నేను అక్కడ లేకపోవడాన్ని బట్టి సంతోషిస్తున్నాను ఇది మీ కోసమే మీకు నమ్మకం కలగడానికే అతని దగ్గరకి వెళ్దాం పదండి అన్నాడు
దిదుమ అనే మారుపేరున్న తోమా, యేసుతో చనిపోవడానికి మనం కూడా వెళ్దాం పదండి అని తన తోటి శిష్యులతో అన్నాడు
యేసు అక్కడికి చేరుకుని, అప్పటికే నాలుగు రోజులుగా లాజరు సమాధిలో ఉన్నాడని తెలుసుకున్నాడు
బేతనియ యెరూషలేముకు దగ్గరే సుమారు మూడు కిలోమీటర్ల దూరం ఉంటుంది
చాలామంది యూదులు మార్త, మరియలను వారి సోదరుని విషయం ఓదార్చడానికి వచ్చి, అక్కడ ఉన్నారు
అప్పుడు మార్త, యేసు వస్తున్నాడని విని ఆయనను ఎదుర్కోడానికి వెళ్ళింది గాని మరియ ఇంట్లోనే ఉండిపోయింది
అప్పుడు మార్త యేసుతో, ప్రభూ, నువ్వు ఇక్కడ ఉండి ఉంటే, నా సోదరుడు చనిపోయేవాడు కాదు,
ఇప్పుడైనా నువ్వు దేవుణ్ణి ఏమడిగినా దేవుడు నీకు ఇస్తాడని నాకు తెలుసు అంది
యేసు ఆమెతో,  నీ సోదరుడు మళ్ళీ బతికి లేస్తాడు అన్నాడు
మార్త ఆయనతో, చివరి రోజున పునరుత్థానంలో బతికి లేస్తాడని నాకు తెలుసు అంది
అందుకు యేసు,  పునరుత్థానం, జీవం నేనే నన్ను నమ్మినవాడు చనిపోయినా మళ్ళీ బతుకుతాడు,
బతికి ఉండి నన్ను నమ్మిన వారు ఎప్పుడూ చనిపోరు ఇది నువ్వు నమ్ముతున్నావా అన్నాడు
ఆమె, అవును ప్రభూ, నువ్వు లోకానికి రావలసిన దేవుని కుమారుడవైన క్రీస్తువి అని నమ్ముతున్నాను అని ఆయనతో చెప్పింది
ఈ మాట చెప్పిన తరువాత ఆమె వెళ్ళి ఎవరికీ తెలియకుండా తన సోదరి మరియను పిలిచి, బోధకుడు ఇక్కడ ఉన్నాడు, నిన్ను పిలుస్తున్నాడు అంది
మరియ అది విన్నప్పుడు, త్వరగా లేచి యేసు దగ్గరికి వెళ్ళింది
యేసు ఇంకా గ్రామంలోకి రాలేదు మార్తను కలుసుకున్న చోటే ఉన్నాడు
మరియతో ఇంట్లో ఉండి ఆమెను ఓదారుస్తున్న యూదులు ఆమె త్వరగా లేచి బయటకు వెళ్ళడం చూసి ఆమె వెంట వెళ్ళారు ఆమె ఏడవడానికి సమాధి దగ్గరికి వెళ్తూ ఉందని వారు అనుకున్నారు
అప్పుడు మరియ యేసు ఉన్న చోటికి వచ్చి, ఆయనను చూసి ఆయన కాళ్ళ మీద పడి, ప్రభూ, నువ్వు ఇక్కడ ఉండి ఉంటే, నా సోదరుడు చనిపోయేవాడు కాదు అంది
ఆమె ఏడవడం, ఆమెతో వచ్చిన యూదులు కూడా ఏడవడం యేసు చూసినప్పుడు, ఆయన కలవరంతో ఆత్మలో మూలుగుతూ,  అతణ్ణి ఎక్కడ పెట్టారు అన్నాడు
వారు, ప్రభూ, వచ్చి చూడు అన్నారు
యేసు ఏడ్చాడు
అప్పుడు యూదులు, ఆయన లాజరును ఎంతగా ప్రేమించాడో చూడండి అని చెప్పుకున్నారు
వారిలో కొంతమంది, ఆయన గుడ్డివారి కళ్ళు తెరిచాడు కదా, ఇతను చనిపోకుండా చెయ్యలేడా అన్నారు
లాజరు సమాధి దగ్గర యేసు
యేసు తనలో తాను మూలుగుతూ ఆ సమాధి గుహ దగ్గరికి వెళ్ళాడు ఒక రాయి దానికి అడ్డంగా నిలబెట్టి ఉంది
యేసు,  ఆ రాయి తీసి వెయ్యండి అన్నాడు చనిపోయిన లాజరు సోదరి మార్త యేసుతో, ప్రభూ, ఇప్పటికి నాలుగు రోజులయ్యింది శరీరం కుళ్ళిపోతూ ఉంటుంది అంది
యేసు ఆమెతో,  నువ్వు నమ్మితే, దేవుని మహిమను చూస్తావని నేను నీతో చెప్పలేదా అన్నాడు
కాబట్టి వారు ఆ రాయి తీసి వేశారు యేసు పైకి చూస్తూ,  తండ్రీ, నా ప్రార్థన విన్నందుకు నీకు కృతజ్ఞతలు
నువ్వు నా ప్రార్థన ఎప్పుడూ వింటావని నాకు తెలుసు కాని, నా చుట్టూ నిలుచుని ఉన్న ఈ ప్రజలు నువ్వు నన్ను పంపించావని నమ్మాలని ఈ మాట పలికాను అన్నాడు
ఆయన ఈ మాట చెప్పిన తరువాత పెద్ద స్వరంతో కేక వేసి,  లాజరూ, బయటికి రా అన్నాడు
అప్పుడు చనిపోయినవాడు కాళ్ళు చేతులు సమాధి బట్టలతో చుట్టి ఉండగా బయటికి వచ్చాడు అతని ముఖానికి ఒక బట్ట చుట్టి ఉంది అప్పుడు యేసు వారితో,  అతని కట్లు విప్పి, అతణ్ణి వెళ్ళనివ్వండి అన్నాడు
బేతని మరియ స్నేహితులు యేసుపై విశ్వాసముంచడం
లూకా  యోహా
అప్పుడు మరియ దగ్గరికి వచ్చిన యూదుల్లో చాలామంది యేసు చేసింది చూసి ఆయనను నమ్మారు
కాని, వారిలో కొంతమంది వెళ్ళి యేసు చేసిన పనులు పరిసయ్యులకు చెప్పారు
యేసును సంహరించాలని పరిసయ్యుల కుట్ర
అప్పుడు ముఖ్య యాజకులు, పరిసయ్యులు, మహా సభను సమావేశపరిచి, మనం ఏం చేద్దాం ఈ మనిషి అనేక సూచక క్రియలు చేస్తున్నాడే,
మనం ఇతన్ని ఇలాగే వదిలేస్తే, అందరూ ఇతన్నే నమ్ముతారు రోమీయులు వచ్చి మన భూమినీ, మన రాజ్యాన్నీ, రెంటినీ తీసుకుపోతారు అన్నారు
అయితే, వారిలో ఒకడు, ఆ సంవత్సరం ప్రధాన యాజకుడిగా ఉన్న కయప వారితో, మీకేమీ తెలియదు
మన జాతి అంతా నాశనం కాకుండా ఉండాలంటే ఒక్క మనిషి ప్రజలందరి కోసం చనిపోవడం మీకు లాభం అన్నది మీరు అర్థం చేసుకోవడం లేదు అన్నాడు
అతడు తనంతట తానే ఈ విధంగా చెప్పలేదు గానీ ఆ సంవత్సరం ప్రధాన యాజకుడిగా ఉన్నాడు కాబట్టి, జాతి అంతటి కోసం యేసు చనిపోవాలని అతడు ప్రవచించాడు
ఆ జాతి కోసం మాత్రమే కాకుండా, వివిధ ప్రాంతాల్లోకి చెదరిపోయిన దేవుని పిల్లలను ఒకటిగా సమకూర్చేలా యేసు చనిపోవాలని అతడు ప్రవచించాడు
కాబట్టి, ఆ రోజు నుండి యేసును ఎలా చంపాలా అని వారు ఆలోచన చేస్తూ వచ్చారు
అందుచేత యేసు అప్పటినుంచి యూదుల్లో బహిరంగంగా తిరగకుండా, అక్కడనుంచి వెళ్ళి అరణ్య ప్రాంతానికి దగ్గరగా ఉన్న ఎఫ్రాయిము అనే గ్రామంలో తన శిష్యులతో కలిసి ఉన్నాడు
యూదుల పస్కా పండగ దగ్గర పడింది చాలా మంది ప్రజలు తమను తాము శుద్ధి చేసుకోడానికి పండగకు ముందే గ్రామాలనుంచి యెరూషలేముకు వచ్చారు
వారు యేసు కోసం చూస్తున్నారు దేవాలయంలో నిలబడి, ఒకరితో ఒకరు ఇలా మాట్లాడుకుంటున్నారు, మీరేమంటారు ఆయన పండగకు రాడా
యేసు ఎక్కడ ఉన్నది ఎవరికైనా తెలిస్తే, తాము ఆయనను పట్టుకోవడం కోసం, వారికి తెలియజేయాలని ముఖ్య యాజకులు, పరిసయ్యులు, ఒక ఆజ్ఞ జారీ చేశారు
బేతనిలో రాత్రి భోజనం
మత్తయి  మార్కు  లూకా
పస్కాకు ఆరు రోజుల ముందు యేసు బేతనియ వచ్చాడు మరణించిన లాజరును యేసు మళ్ళీ బతికించిన గ్రామం ఇదే
అక్కడ ఆయన కోసం భోజనం ఏర్పాటు చేశారు మార్త వడ్డిస్తూ ఉంది యేసుతో భోజనం బల్ల దగ్గర కూర్చున్నవారిలో లాజరు కూడా ఒకడు
అప్పుడు మరియ, అరకిలో బరువు ఉన్న స్వచ్చమైన జటామాంసి చెట్లనుంచి తీసిన ఖరీదైన అత్తరును యేసు పాదాల మీద పోసి అభిషేకించి, ఆయన పాదాలు తన తలవెంట్రుకలతో తుడిచింది ఇల్లంతా ఆ అత్తరు సువాసనతో నిండిపోయింది
ఆయనను అప్పగించ బోతున్నవాడు, ఆయన శిష్యుల్లో ఒకడు అయిన ఇస్కరియోతు యూదా,
ఈ అత్తరు మూడువందల దేనారాలకు అమ్మి పేదలకు ఇవ్వచ్చు గదా అన్నాడు
అతనికి పేదవాళ్ళ పట్ల శ్రద్ధ ఉండి ఇలా అనలేదు అతడు దొంగ అతని ఆధీనంలో ఉన్న డబ్బు సంచిలో నుండి కొంత సొమ్ము తన సొంతానికి తీసుకుంటూ ఉండేవాడు
యేసు,  ఈమెను ఇలా చెయ్యనివ్వండి, నా సమాధి రోజు కోసం ఈమె దీన్ని సిద్ధపరచింది
పేదవారు ఎప్పుడూ మీతో ఉంటారు, కాని నేను ఎప్పుడూ మీతో ఉండను కదా అన్నాడు
అప్పుడు పెద్ద యూదుల సమూహం యేసు అక్కడ ఉన్నాడని తెలుసుకుని, యేసు కోసమే కాక, యేసు చావు నుంచి తిరిగి లేపిన లాజరును కూడా చూడాలని అక్కడికి వచ్చారు
లాజరును బట్టి చాలా మంది యూదులు వెళ్ళి యేసు మీద నమ్మకం ఉంచారు కాబట్టి ముఖ్య యాజకులు లాజరును కూడా చంపాలని అనుకున్నారు
జయ ప్రవేశం
మత్తయి  మార్కు  లూకా
ఆ తరువాతి రోజున పండగకి వచ్చిన గొప్ప జనసమూహం అక్కడ పోగయ్యింది యేసు యెరూషలేముకు వస్తున్నాడని విన్నప్పుడు,
వారంతా ఖర్జూరం మట్టలు తీసుకుని ఆయనకు ఎదురుగా వెళ్ళి, హోసన్నా ప్రభువు పేరిట వస్తున్న ఇశ్రాయేలు రాజుకు స్తుతి కలుగు గాక అని కేకలు వేశారు
సీయోను కుమారీ, భయపడకు నీ రాజు గాడిద పిల్ల మీద కూర్చుని వస్తున్నాడు
అని రాసి ఉన్న విధంగా యేసు చిన్న గాడిదను చూసి దాని మీద కూర్చున్నాడు
ఆయన శిష్యులు ఈ సంగతులు మొదట్లో గ్రహించలేదు గాని యేసు మహిమ పొందిన తరువాత, ఈ సంగతులు ఆయన గురించి రాసినవనీ, వారు ఆయనకు ఈ విధంగా చేశారనీ గుర్తు చేసుకున్నారు
ఆయన లాజరును సమాధిలో నుంచి పిలిచి, చావు నుండి తిరిగి బతికించినప్పుడు యేసుతో ఉన్న ప్రజలు ఆయన గురించి ఇతరులకు సాక్ష్యం ఇచ్చారు
ఆయన ఈ సూచక క్రియ చేశాడని విన్న కారణంగా జన సమూహం ఆయనను కలుసుకోడానికి వెళ్ళారు
దీని గురించి పరిసయ్యులు, చూడండి, మనం ఏమీ చెయ్యలేం లోకం ఆయన వెంట వెళ్ళింది అని తమలో తాము చెప్పుకున్నారు
యేసును చూడగోరిన గ్రీకులు
ఆ పండగలో ఆరాధించడానికి వచ్చిన వారిలో కొంతమంది గ్రీకులు ఉన్నారు
వారు, గలిలయలోని బేత్సయిదా వాడైన ఫిలిప్పు దగ్గరికి వచ్చి, అయ్యా, మాకు యేసును చూడాలని ఉంది అన్నారు
ఫిలిప్పు వెళ్ళి అంద్రెయతో చెప్పాడు అంద్రెయ ఫిలిప్పుతో కలిసి వెళ్ళి యేసుతో చెప్పారు
యేసు జవాబు
యేసు వారికి జవాబిస్తూ,  మనుష్య కుమారుడు మహిమ పొందే గడియ వచ్చింది
మీతో కచ్చితంగా చెబుతున్నాను, గోదుమ గింజ భూమిలో పడి చావకపోతే, అది ఒకటిగానే ఉండిపోతుంది అది చస్తే అధికంగా ఫలం ఇస్తుంది
తన ప్రాణాన్ని ప్రేమించుకొనే వాడు దాన్ని పోగొట్టుకుంటాడు కాని, ఈ లోకంలో తన ప్రాణాన్ని ద్వేషించేవాడు శాశ్వత జీవం కోసం దాన్ని భద్రం చేసుకుంటాడు
నాకు సేవ చేసేవాడు నా వెంట రావాలి అప్పుడు నేను ఎక్కడ ఉన్నానో, నా సేవకుడూ అక్కడ ఉంటాడు నాకు సేవ చేసేవాణ్ణి తండ్రి ఘనపరుస్తాడు
ఇప్పుడు నా ప్రాణం ఆందోళన చెందుతూ ఉంది నేనేం చెప్పను తండ్రీ, ఈ గడియ నుంచి నన్ను తప్పించు అని చెప్పనా కాని, దీని కోసమే నేను ఈ గడియకు చేరుకున్నాను
తండ్రీ, నీ పేరుకు మహిమ కలిగించుకో అన్నాడు అప్పుడు ఆకాశంలో నుంచి ఒక స్వరం వచ్చి ఇలా అంది, నేను దానికి మహిమ కలిగించాను మళ్ళీ మహిమ కలిగిస్తాను
అప్పుడు, అక్కడ నిలుచుని దాన్ని విన్న జనసమూహం, ఉరిమింది అన్నారు మిగతా వారు, ఒక దేవదూత ఆయనతో మాట్లాడాడు అన్నారు
అందుకు యేసు జవాబిస్తూ ఇలా అన్నాడు,  ఈ స్వరం నా కోసం కాదు మీ కోసమే వచ్చింది
ఇప్పుడు ఈ లోకానికి తీర్పు సమయం ఇది ఈ లోకపాలకుణ్ణి తరిమివేసే సమయం
నన్ను భూమిమీద నుంచి పైకి ఎత్తినప్పుడు, మనుషులందరినీ నా దగ్గరికి ఆకర్షించుకుంటాను
ఆయన ఎలాంటి మరణం పొందుతాడో, దానికి సూచనగా ఆయన ఈ మాట చెప్పాడు
ఆ జనసమూహం ఆయనతో, క్రీస్తు ఎల్లకాలం ఉంటాడని ధర్మశాస్త్రంలో ఉందని విన్నాం  మనుష్య కుమారుణ్ణి పైకెత్తడం జరగాలి అని నువ్వెలా చెబుతావు ఈ మనుష్య కుమారుడు ఎవరు అన్నారు
అప్పుడు యేసు వారితో,  వెలుగు మీ మధ్య ఉండేది ఇంకా కొంత కాలం మాత్రమే చీకటి మిమ్మల్ని కమ్ముకోక ముందే, ఇంకా వెలుగు ఉండగానే, నడవండి చీకట్లో నడిచే వాడికి, తాను ఎక్కడికి వెళ్తున్నాడో అతనికే తెలియదు
మీకు వెలుగుండగానే, ఆ వెలుగులో నమ్మకముంచి వెలుగు సంబంధులు కండి అన్నాడు యేసు ఈ సంగతులు చెప్పి, అక్కడ నుంచి వెళ్ళి వారికి కనబడకుండా రహస్యంగా ఉన్నాడు
యేసు వారి ముందు ఎన్నో సూచక క్రియలు చేసినా, వారు ఆయనను నమ్మలేదు
ప్రభూ, మా సమాచారం ఎవరు నమ్మారు ప్రభువు హస్తం ఎవరికి వెల్లడయ్యింది
అని ప్రవక్త యెషయా చెప్పిన మాట నెరవేరేలా ఇది జరిగింది
ఈ కారణంగా వారు నమ్మలేకపోయారు, ఎందుకంటే యెషయా మరొక చోట ఇలా అన్నాడు,
ఆయన వారి కళ్ళకు గుడ్డితనం కలగజేశాడు ఆయన వారి హృదయాలను కఠినం చేశాడు
అలా చెయ్యకపోతే వారు తమ కళ్ళతో చూసి,
హృదయాలతో గ్రహించి, నా వైపు తిరిగేవారు
అప్పుడు నేను వారిని బాగు చేసేవాణ్ణి
యెషయా యేసు మహిమను చూశాడు కాబట్టి ఆయన గురించి ఈ మాటలు చెప్పాడు
అయినా, పాలకవర్గం వారిలో కూడా చాలామంది యేసులో నమ్మకం ఉంచారు, కాని పరిసయ్యులు సమాజ మందిరంలో నుంచి తమను వెలివేస్తారని భయపడి, ఆ విషయం ఒప్పుకోలేదు
వారు దేవుని నుంచి వచ్చే మెప్పుకంటే, మనుషుల నుంచి వచ్చే మెప్పునే ఇష్టపడ్డారు
అప్పుడు యేసు పెద్ద స్వరంతో,  నాలో నమ్మకం ఉంచినవాడు నాలో మాత్రమే కాక నన్ను పంపినవాడిలో కూడా నమ్మకం ఉంచుతాడు
నన్ను చూసినవాడు నన్ను పంపినవాణ్ణి కూడా చూస్తున్నాడు
నాలో నమ్మకం ఉంచేవాడు చీకట్లో ఉండిపోకూడదని, ఈ లోకంలోకి నేను వెలుగుగా వచ్చాను
ఎవరైనా నా మాటలు విని, వాటిని పాటించకపోతే నేను అతనికి తీర్పు తీర్చను ఎందుకంటే నేను ఈ లోకాన్ని రక్షించడానికి వచ్చాను, తీర్పు తీర్చడానికి కాదు
నన్ను తోసిపుచ్చి, నా మాటలు అంగీకరించని వాడికి తీర్పు తీర్చేవాడు ఒకడున్నాడు నేను పలికిన వాక్కే చివరి రోజున అతనికి తీర్పు తీరుస్తుంది
ఎందుకంటే, నా అంతట నేనే మాట్లాడడం లేదు నేనేం చెప్పాలో, ఏం మాట్లాడాలో నన్ను పంపిన తండ్రి నాకు ఆదేశించాడు
ఆయన ఆదేశం శాశ్వత జీవం అని నాకు తెలుసు అందుకే నేను ఏ మాట చెప్పినా తండ్రి నాతో చెప్పినట్టే వారితో చెబుతున్నాను అన్నాడు
చివరి రాత్రి భోజనం
మత్తయి  మార్కు  లూకా
అది పస్కా పండగకు ముందు సమయం తాను ఈ లోకం విడిచి తండ్రి దగ్గరికి వెళ్ళే సమయం వచ్చిందని యేసు గ్రహించాడు ఈ లోకంలో ఉన్న తన సొంత వారిని ఆయన ప్రేమించాడు చివరి వరకూ ఆయన వారిని ప్రేమించాడు
యేసు తన శిష్యుల పాదాలు కడగడం
యేసు, ఆయన శిష్యులు రాత్రి భోజనం చేయడానికి కూర్చున్నారు అప్పటికే సాతాను సీమోను కొడుకు ఇస్కరియోతు యూదా హృదయంలో యేసును అప్పగించాలనే ఉద్దేశం పెట్టాడు
తండ్రి సమస్తం తన చేతుల్లో పెట్టాడనీ, తాను దేవుని దగ్గర నుంచి వచ్చాడనీ, తిరిగి దేవుని దగ్గరకే వెళ్తున్నాడనీ యేసుకు తెలుసు
ఆయన భోజనం దగ్గర నుంచి లేచి, తన పైవస్త్రం పక్కన పెట్టి, తువాలు తీసుకుని దాన్ని నడుముకు చుట్టుకున్నాడు
అప్పుడు పళ్ళెంలో నీళ్ళు పోసి, శిష్యుల పాదాలు కడిగి, తన నడుముకు చుట్టుకున్న తువాలుతో తుడవడం ప్రారంభించాడు
ఆయన సీమోను పేతురు దగ్గరికి వచ్చాడు అప్పుడు పేతురు ఆయనతో, ప్రభూ, నువ్వు నా కాళ్ళు కడుగుతావా అన్నాడు
యేసు అతనికి జవాబిస్తూ,  నేను చేస్తున్నది ఇప్పుడు నీకు అర్థం కాదు కాని, నువ్వు తరవాత అర్థం చేసుకుంటావు అన్నాడు
పేతురు ఆయనతో,  నువ్వు నా పాదాలు ఎన్నడూ కడగకూడదు అన్నాడు యేసు అతనికి జవాబిస్తూ, నేను నిన్ను కడగకపోతే, నాతో నీకు సంబంధం ఉండదు అన్నాడు
సీమోను పేతురు ఆయనతో, ప్రభూ, నా కాళ్ళు మాత్రమే కాదు నా చేతులు, నా తల కూడా కడుగు అన్నాడు
యేసు అతనితో,  స్నానం చేసినవాడు తన పాదాలు తప్ప ఇంకేమీ కడుక్కోవలసిన అవసరం లేదు అతడు పూర్తిగా శుద్ధుడే మీరూ శుద్ధులే గాని, మీలో అందరూ శుద్ధులు కాదు అన్నాడు
ఎందుకంటే, తనకు ద్రోహం చేసేది ఎవరో ఆయనకు తెలుసు అందుకే ఆయన, మీలో అందరూ శుద్ధులు కాదు అన్నాడు
యేసు వారి కాళ్ళు కడిగి, తన వస్త్రాలు తీసుకుని, యథాప్రకారం కూర్చుని, వారితో,  నేను మీ కోసం ఏం చేశానో మీకు తెలుసా
మీరు నన్ను బోధకుడు, ప్రభువు అని సరిగానే పిలుస్తున్నారు
బోధకుడు, ప్రభువు అయిన నేను మీ కాళ్ళు కడిగితే, మీరు కూడా ఒకరి కాళ్ళు ఒకరు కడగాలి
నేను మీకోసం చేసినట్టే మీరు కూడా చెయ్యడానికి మీకు ఒక ఆదర్శం చూపించాను
నేను మీకు కచ్చితంగా చెబుతున్నాను, దాసుడు తన యజమానికన్నా గొప్పవాడు కాదు వెళ్ళినవాడు వాణ్ణి పంపినవానికన్నా గొప్పవాడు కాదు
ఈ సంగతులు మీకు తెలుసు కాబట్టి, వీటి ప్రకారం చేస్తే మీరు ధన్యులు
మీ అందరి గురించి నేను మాట్లాడడం లేదు నేను ఎంపిక చేసిన వారు నాకు తెలుసు అయితే, నా రొట్టె తినేవాడు నాకు వ్యతిరేకంగా తన మడిమ ఎత్తాడు అన్న లేఖనం నెరవేరేలా ఈ విధంగా జరుగుతుంది
అది జరగక ముందే, ఇప్పుడు దీన్ని మీతో చెబుతున్నాను ఎందుకంటే అది జరిగినప్పుడు నేను  ఉన్నవాణ్ణి   అని మీరు నమ్మాలని నా ఉద్దేశం
నేను మీతో కచ్చితంగా చెబుతున్నాను నేను పంపిన వాణ్ణి స్వీకరించిన వాడు నన్ను స్వీకరిస్తాడు నన్ను స్వీకరించినవాడు నన్ను పంపినవాణ్ణీ స్వీకరిస్తాడు
తనను శత్రువులకు పట్టిస్తారని యేసు ముందుగా చెప్పడం
మత్తయి  మార్కు  లూకా ,
యేసు ఈ మాటలు చెప్పిన తరువాత ఆత్మలో కలవరం చెంది,  మీలో ఒకడు నాకు ద్రోహం చేస్తాడని మీతో కచ్చితంగా చెబుతున్నాను అన్నాడు
ఆయన ఎవరి గురించి ఇలా చెబుతున్నాడో తెలియక శిష్యులు ఒకరి ముఖం ఒకరు చూసుకున్నారు
భోజనం బల్ల దగ్గర, ఆయన శిష్యుల్లో ఒకడైన యేసు ప్రేమించిన శిష్యుడు, యేసు రొమ్మున ఆనుకుని ఉన్నాడు
సీమోను పేతురు ఆ శిష్యుడికి, యేసు ఎవరి గురించి అలా అన్నాడన్న విషయాన్ని ఆయన్ని అడిగి తెలుసుకో అని సైగ చేశాడు
ఆ శిష్యుడు యేసు రొమ్మున ఆనుకుని ఆయనతో, ప్రభూ, ఆ వ్యక్తి ఎవరు అని అడిగాడు
అప్పుడు యేసు జవాబిస్తూ,  ఈ రొట్టె ముక్క ఎవరికి ముంచి ఇస్తానో, అతడే అన్నాడు తరువాత ఆయన రొట్టె ముంచి ఇస్కరియోతు సీమోను కొడుకు యూదాకు ఇచ్చాడు
అతడు ఆ ముక్క తీసుకోగానే, సాతాను అతనిలో ప్రవేశించాడు అప్పుడు యేసు అతనితో,  నువ్వు చెయ్యబోయేది త్వరగా చెయ్యి అన్నాడు
ఆయన అతనితో ఇలా ఎందుకు చెప్పాడో, బల్ల దగ్గర ఉన్నవాళ్ళకు తెలియలేదు
డబ్బు సంచి యూదా దగ్గర ఉంది కాబట్టి యేసు అతనితో, పండగకు కావలసినవి కొను అని గాని, పేదవాళ్ళకు ఇమ్మని గాని చెప్పాడని వారిలో కొంతమంది అనుకున్నారు
అది రాత్రి సమయం అతడు ఆ రొట్టె ముక్క తీసుకుని వెంటనే బయటకు వెళ్ళిపోయాడు
యూదా వెళ్ళిపోయిన తరువాత, యేసు,  ఇప్పుడు మనుష్య కుమారుడు మహిమ పొందాడు దేవుడు ఆయనలో మహిమ పొందుతున్నాడు అన్నాడు
దేవుడు ఆయనలో మహిమ పరచబడినట్టయితే, తనలో ఆయనను మహిమ పరుస్తాడు వెంటనే ఆయనను మహిమ పరుస్తాడు
పిల్లలూ, ఇంకా కొంత కాలం నేను మీతో ఉంటాను మీరు నా కోసం వెదుకుతారు కాని, నేను యూదులకు చెప్పినట్టు మీతో కూడా చెబుతున్నాను, నేను వెళ్ళే స్థలానికి మీరు రాలేరు
మీరు ఒకరిని ఒకరు ప్రేమించాలన్న కొత్త ఆజ్ఞ మీకు ఇస్తున్నాను నేను మిమ్మల్ని ప్రేమించినట్టే మీరు కూడా ఒకరిని ఒకరు ప్రేమించాలి
మీరు ఒకడి పట్ల ఒకడు ప్రేమగలవారైతే, దాన్నిబట్టి మీరు నా శిష్యులు అని అందరూ తెలుసుకుంటారు అన్నాడు
యేసును గురించి పేతురు చెప్పనున్న అబద్ధాన్ని గురించి యేసు ముందుగా చెప్పడం
మత్తయి  మార్కు  లూకా ,
సీమోను పేతురు ఆయనతో, ప్రభూ, నువ్వెక్కడికి వెళ్తున్నావు అన్నాడు యేసు జవాబిస్తూ,  నేను వెళ్ళే స్థలానికి ఇప్పుడు నువ్వు నా వెంట రాలేవు, కాని తరవాత వస్తావు అన్నాడు
అందుకు పేతురు, ప్రభూ, నేను ఇప్పుడే నీ వెంట ఎందుకు రాలేను నీకోసం నా ప్రాణం పెడతాను అన్నాడు
యేసు జవాబిస్తూ,  నా కోసం ప్రాణం పెడతావా నేను నీతో కచ్చితంగా చెబుతున్నాను, నేనెవరో తెలియదని నువ్వు మూడు సార్లు చెప్పక ముందు కోడి కూయదు అన్నాడు
పస్కా భోజనగదిలో మాటలు తన వారికోసం వస్తానని యేసు అభయం
తెస్స
మీ హృదయం కలవర పడనీయవద్దు మీరు దేవుణ్ణి నమ్మండి నన్నూ నమ్మండి
నా తండ్రి లోగిలిలో ఎన్నో నివాస స్థలాలు ఉన్నాయి అవి లేకపోతే మీతో చెప్పేవాణ్ణి మీకు స్థలం సిద్ధం చెయ్యడానికి వెళ్తున్నాను
నేను వెళ్ళి మీకు స్థలం సిద్ధం చేస్తే, నేను మళ్ళీ వచ్చి, నేను ఉండే స్థలంలో మీరు కూడా ఉండేలా, నా దగ్గరికి మిమ్మల్ని తీసుకు వెళ్తాను
నేను ఎక్కడికి వెళ్తున్నానో మీకు తెలుసు, ఆ దారి కూడా తెలుసు అన్నాడు
తోమా యేసుతో, ప్రభూ, నువ్వు ఎక్కడికి వెళ్తున్నావో మాకు తెలియదు మాకు దారి ఎలా తెలుస్తుంది అన్నాడు
యేసు అతనితో,  నేనే మార్గాన్ని, సత్యాన్ని, జీవాన్ని నా ద్వారా తప్ప ఎవ్వరూ తండ్రి దగ్గరికి రారు
యేసూ, తండ్రీ ఒక్కటే
మీరు నన్ను తెలుసుకుని ఉంటే, నా తండ్రిని కూడా తెలుసుకుని ఉండేవాళ్ళే ఇప్పటినుంచి మీకు ఆయన తెలుసు ఆయనను మీరు చూశారు అన్నాడు
ఫిలిప్పు యేసుతో, ప్రభూ, తండ్రిని మాకు చూపించు అది మాకు చాలు అన్నాడు
యేసు అతనితో,  ఫిలిప్పూ, ఇంత కాలం నేను మీతో ఉన్నానే, అయినా నేను నీకు తెలియదా ఎవరైనా నన్ను చూస్తే తండ్రిని చూసినట్టే తండ్రిని చూపించు అని నువ్వు ఎలా అంటున్నావు
నేను తండ్రిలో, తండ్రి నాలో ఉన్నాం అని నువ్వు నమ్మడం లేదా నేను మాట్లాడే మాటలు నా సొంత మాటలు కాదు నాలో నివాసం ఉంటున్న తండ్రి తన పని చేస్తున్నాడు
తండ్రిలో నేను, నాలో తండ్రి ఉన్నాం అని నమ్మండి అదీ కాకపోతే, ఈ క్రియల గురించి అయినా నన్ను నమ్మండి
నేను మీతో కచ్చితంగా చెబుతున్నాను, నా మీద నమ్మకం ఉంచినవాడు, నేను చేసే క్రియలు కూడా చేస్తాడు అంతమాత్రమే కాదు, ఇంతకన్నా గొప్ప క్రియలు చేస్తాడు ఎందుకంటే, నేను నా తండ్రి దగ్గరికి వెళ్తున్నాను
ప్రార్థన గురించిన కొత్త వాగ్దానం
మీరు నా పేరిట ఏం అడిగినా, అది నేను చేస్తాను తద్వారా తండ్రికి తన కుమారుడిలో మహిమ కలుగుతుంది
మీరు నా పేరిట ఏం అడిగినా, అది నేను చేస్తాను
మీరు నన్ను ప్రేమిస్తే, నా ఆజ్ఞలు పాటిస్తారు
ఆత్మను గురించిన వాగ్దానం
నేను తండ్రిని అడుగుతాను మీతో ఎల్లప్పుడూ ఉండేలా ఇంకొక ఆదరణకర్తను ఆయన మీకు ఇస్తాడు
ఆయన సత్యం అయిన ఆత్మ లోకం ఆయనను చూడదు, తెలుసుకోదు కాబట్టి ఆయనను స్వీకరించదు అయితే మీకు ఆయన తెలుసు ఎందుకంటే ఆయన మీతో ఉంటాడు, ఆయన మీలో ఉంటాడు
నేను మిమ్మల్ని అనాథలుగా విడిచిపెట్టను మీకోసం నేను మళ్ళీ వస్తాను
కొద్దికాలం తరువాత ఇంక ఈ లోకం నన్ను చూడదు కాని, మీరు నన్ను చూస్తారు నేను జీవిస్తున్నాను కాబట్టి మీరు కూడా జీవిస్తారు
నేను నా తండ్రిలో, మీరు నాలో, నేను మీలో ఉన్నాం అని ఆ రోజు మీరు తెలుసుకుంటారు
నా ఆజ్ఞలను కలిగిఉండి, వాటిని పాటించేవాడే నన్ను ప్రేమించేవాడు నన్ను ప్రేమించేవాణ్ణి నా తండ్రి ప్రేమిస్తాడు నేను అతన్ని ప్రేమించి, నన్ను అతనికి ప్రత్యక్షం చేసుకుంటాను అన్నాడు
యూదా ఇస్కరియోతు కాక వేరొక యూదా యేసుతో, ప్రభూ, నీవు లోకానికి కాకుండా మాకు మాత్రమే నిన్ను నీవు ప్రత్యక్షం చేసుకోడానికి కారణం ఏమిటి అన్నాడు
యేసు జవాబిస్తూ,  ఎవడైనా నన్ను ప్రేమిస్తే వాడు నా మాట ప్రకారం చేస్తాడు నా తండ్రి అతణ్ణి ప్రేమిస్తాడు మేము అతని దగ్గరికి వచ్చి అతనితో నివాసం చేస్తాము
నన్ను ప్రేమించని వాడు నా మాట ప్రకారం చెయ్యడు మీరు వినే ఈ మాట నాది కాదు, నన్ను పంపిన తండ్రిది
మీ మధ్య నేను బతికి ఉండగానే ఈ సంగతులు మీతో చెప్పాను
నా తండ్రి నా పేరిట పంపే ఆదరణకర్త అయిన పరిశుద్ధాత్మ మీకు అన్ని సంగతులు బోధించి, నేను మీతో చెప్పినవన్నీ మీకు గుర్తు చేస్తాడు
శాంతి ప్రదాత యేసు
శాంతి మీకిచ్చి వెళ్తున్నాను నా శాంతి మీకు ఇస్తున్నాను లోకం ఇచ్చినట్టుగా కాదు మీ హృదయం కలవరం చెందనివ్వకండి, భయపడకండి
నేను వెళ్ళిపోతున్నాను గాని మీ దగ్గరికి తిరిగి వస్తాను అని నేను చెప్పడం మీరు విన్నారు మీరు నన్ను ప్రేమిస్తే, మీరు సంతోషిస్తారు ఎందుకంటే నేను నా తండ్రి దగ్గరికి వెళ్తున్నాను నా తండ్రి నాకన్నా గొప్పవాడు
ఈ సంగతి జరగక ముందే నేను మీతో చెప్పాను ఎందుకంటే, ఇది నిజంగా జరిగినప్పుడు మీరు నమ్మాలని నా ఉద్దేశం
ఇంతకన్నా ఎక్కువ మీతో మాట్లాడను ఈ లోకాధికారి వస్తున్నాడు అతనికి నా మీద అధికారం లేదు
నేను నా తండ్రిని ప్రేమిస్తున్నానని ఈ లోకానికి తెలిసేలా, నా తండ్రి నాకు ఆజ్ఞాపించింది ఉన్నది ఉన్నట్టు నేను చేస్తాను లేవండి, ఇక్కడి నుంచి వెళ్దాం
తోటకు వెళ్ళే దారిలో చెప్పిన మాటలు ద్రాక్ష చెట్టు, దాని తీగెలు
నేను నిజమైన ద్రాక్ష తీగని నా తండ్రి ద్రాక్ష రైతు
నాలో ఫలించని ప్రతి కొమ్మనూ ఆయన తీసేస్తాడు పళ్ళు కాసే ప్రతి కొమ్మ ఇంకా ఎక్కువ పళ్ళు కాసేలా దాన్ని కత్తిరించి సరిచేస్తాడు
నేను మీతో చెప్పిన సందేశం కారణంగా మీరు ఇప్పటికే శుద్ధులు
నాలో మీరు ఉండండి మీలో నేను ఉంటాను కొమ్మ ద్రాక్ష తీగలో ఉంటేనే తప్ప తనంతట తాను ఏ విధంగా ఫలించలేదో, మీరు కూడా నాలో ఉంటేనే తప్ప ఫలించలేరు
నేను ద్రాక్ష తీగ, మీరు కొమ్మలు నాలో ఎవరు ఉంటారో, నేను ఎవరిలో ఉంటానో, ఆ వ్యక్తి అధికంగా ఫలిస్తాడు ఎందుకంటే, నా నుంచి వేరుగా ఉండి మీరు ఏమీ చెయ్యలేరు
ఎవరైనా నాలో ఉండకపోతే, అతడు తీసి పారేసిన కొమ్మలా ఎండిపోతారు వారు ఆ కొమ్మలను పోగుచేసి మంటలో వేస్తారు అవి కాలిపోతాయి
మీరు నాలో, నా మాటలు మీలో ఉంటే, ఎలాంటి కోరికైనా అడగండి అది మీకు జరుగుతుంది
మీరు అధికంగా ఫలించి, నా శిష్యులుగా ఉంటే, నా తండ్రికి మహిమ కలుగుతుంది
తండ్రి నన్ను ప్రేమించినట్టే నేను మిమ్మల్ని ప్రేమించాను నా ప్రేమలో నిలకడగా ఉండండి
నేను నా తండ్రి ఆజ్ఞలు పాటించి ఆయన ప్రేమలో నిలకడగా ఉన్నట్టే, మీరు కూడా నా ఆజ్ఞలు పాటిస్తే నా ప్రేమలో నిలకడగా ఉంటారు
మీలో నా ఆనందం ఉండాలని, మీ ఆనందం పరిపూర్ణం కావాలని, ఈ సంగతులు మీతో మాట్లాడాను
నేను మిమ్మల్ని ప్రేమించినట్టే మీరు ఒకరినొకరు ప్రేమించాలి ఇది నా ఆజ్ఞ
స్నేహితుల కోసం తన ప్రాణం పెట్టిన వాడి ప్రేమకన్నా గొప్ప ప్రేమ లేదు
నేను మీకు ఆజ్ఞాపించినట్టు చేస్తే మీరు నాకు స్నేహితులు
నూతన సాన్నిహిత్యం
నేను ఇక మిమ్మల్ని దాసులు అని పిలవను ఎందుకంటే దాసుడికి యజమాని చేసేది తెలియదు నేను మిమ్మల్ని స్నేహితులని పిలుస్తున్నాను ఎందుకంటే, నా తండ్రి నుంచి నేను విన్నవన్నీ మీకు తెలియజేశాను
మీరు నన్ను కోరుకోలేదు మీరు వెళ్ళి ఫలవంతం అవ్వాలని, మీ ఫలం నిలకడగా ఉండాలని నేను మిమ్మల్ని ఎన్నుకుని నియమించాను నా పేరిట మీరు తండ్రిని ఏది అడిగినా ఇవ్వాలని ఇది చేశాను
మీరు ఒకరినొకరు ప్రేమించాలని ఈ సంగతులు మీకు ఆజ్ఞాపిస్తున్నాను
విశ్వాసి, లోకం
ఈ లోకం మిమ్మల్ని ద్వేషిస్తే, మీకన్నా ముందు అది నన్ను ద్వేషించిందని తెలుసుకోండి
మీరు ఈ లోకానికి చెందిన వారైతే ఈ లోకం దాని సొంతవాళ్ళలా మిమ్మల్ని ప్రేమిస్తుంది కాని, మీరు లోకానికి చెందిన వారు కాదు ఎందుకంటే, నేను మిమ్మల్ని ఈ లోకంలోనుంచి వేరు చేశాను అందుకే ఈ లోకం మిమ్మల్ని ద్వేషిస్తుంది
దాసుడు తన యజమానికంటే గొప్పవాడు కాదు అని నేను మీతో చెప్పిన మాట గుర్తు చేసుకోండి వారు నన్ను హింసిస్తే, మిమ్మల్ని కూడా హింసిస్తారు వారు నా మాట ప్రకారం చేస్తే, మీ మాట ప్రకారం కూడా చేస్తారు
వారికి నన్ను పంపిన వాడు తెలియదు కాబట్టి, నా పేరిట ఇవన్నీ మీకు చేస్తారు
నేను వచ్చి వారితో మాట్లాడి ఉండకపోతే, వారికి పాపం ఉండేది కాదు కాని, ఇప్పుడు వారి పాపం నుండి తప్పించుకునే అవకాశం వారికి లేదు
నన్ను ద్వేషించేవాడు నా తండ్రిని కూడా ద్వేషిస్తున్నాడు
ఎవ్వరూ చెయ్యని క్రియలు నేను వారి మధ్య చేయకపోతే వారికి పాపం ఉండేది కాదు కాని, వారు నా కార్యాలు చూసినా నన్నూ, నా తండ్రినీ ద్వేషిస్తున్నారు
కారణం లేకుండా నన్ను ద్వేషించారు అని వారి ధర్మశాస్త్రంలో ఉన్న వాక్కు నెరవేరేలా ఇది జరుగుతూ ఉంది
విశ్వాసి, ఆత్మ
తండ్రి దగ్గర నుంచి మీ దగ్గరికి నేను పంపబోయే ఆదరణకర్త, సత్యమైన ఆత్మ వచ్చినపుడు, ఆయన నన్ను గురించి సాక్ష్యం ఇస్తాడు
మీరు మొదటి నుంచి నాతో ఉన్నవాళ్ళే కాబట్టి మీరు కూడా సాక్షులుగా ఉంటారు
హింసల గురించి శిష్యులకు హెచ్చరికలు
మత్తయి ,  లూకా
మీరు తడబడకుండా ఉండాలని ఈ సంగతులు మీతో మాట్లాడాను
వారు మిమ్మల్ని సమాజ మందిరాల్లో నుండి బహిష్కరిస్తారు మిమ్మల్ని చంపినవారు, దేవుని కోసం మంచి పని చేస్తున్నామని అనుకునే సమయం వస్తుంది
నేను గాని, తండ్రి గాని వారికి తెలియదు కాబట్టి అలా చేస్తారు
అవి జరిగే సమయం వచ్చినప్పుడు, వాటిని గురించి నేను మీతో చెప్పినవి గుర్తు చేసుకోవాలని ఈ సంగతులు మీతో చెబుతున్నాను నేను మీతో ఉన్నాను కాబట్టి మొదట్లో ఈ సంగతులు మీతో చెప్పలేదు
అయితే ఇప్పుడు నన్ను పంపినవాడి దగ్గరికి వెళ్తున్నాను అయినా, నువ్వు ఎక్కడికి వెళ్తున్నావు అని మీలో ఎవ్వరూ నన్ను అడగడం లేదు
నేను ఈ సంగతులు మీతో చెప్పినందుకు మీ హృదయం నిండా దుఃఖం ఉంది
లోకం కోసం ఆత్మ చేసే మూడు విధాల పరిచర్య
అయినప్పటికీ, నేను మీతో సత్యం చెబుతున్నాను, నేను వెళ్ళిపోవడం మీకు మంచిదే నేను వెళ్ళకపోతే, ఆదరణకర్త మీ దగ్గరికి రాడు కాని నేను వెళ్తే, ఆయనను మీ దగ్గరికి పంపిస్తాను
ఆదరణకర్త వచ్చినప్పుడు, పాపం గురించి, నీతి గురించి, తీర్పు గురించి లోకాన్ని ఒప్పిస్తాడు
ప్రజలు నాలో నమ్మకం ఉంచలేదు గనక పాపం గురించి ఒప్పిస్తాడు
నేను తండ్రి దగ్గరికి వెళ్తున్నాను, మీరు ఇంక నన్ను ఎన్నడూ చూడరు గనక నీతిని గురించి ఒప్పిస్తాడు
ఈ లోకపాలకుడు తీర్పు పొందాడు గనక తీర్పును గురించి ఒప్పిస్తాడు
ఆత్మ వెల్లడించనున్న నూతన సత్యం
నేను మీతో చెప్పే సంగతులు ఇంకా చాలా ఉన్నాయి గాని ఇప్పుడు మీరు వాటిని అర్థం చేసుకోలేరు
అయితే ఆయన, సత్య ఆత్మ వచ్చినప్పుడు మిమ్మల్ని సంపూర్ణ సత్యంలోకి నడిపిస్తాడు ఆయన తనంతట తానే ఏమీ మాట్లాడడు ఏం వింటాడో అదే మాట్లాడతాడు జరగబోయే వాటిని మీకు ప్రకటిస్తాడు
ఆయన నా వాటిని తీసుకుని మీకు ప్రకటిస్తాడు కాబట్టి నాకు మహిమ కలిగిస్తాడు
నా తండ్రికి ఉన్నవన్నీ నావే, అందుచేత ఆ ఆత్మ నా వాటిని తీసుకుని మీకు ప్రకటిస్తాడని నేను చెప్పాను
యేసు తన మరణ, పునరుత్థానాల గురించీ, రెండవ రాక గురించీ ప్రవచించడం
కొద్ది కాలం తరువాత మీరు నన్ను ఇక చూడరు ఆ తరువాత మరి కొద్ది కాలానికి మీరు నన్ను చూస్తారు
ఆయన శిష్యుల్లో కొంతమంది  ఆయన కొద్ది కాలంలో మీరు నన్ను ఇక చూడరు ఆ తరువాత కొద్ది కాలంలో మీరు నన్ను చూస్తారు, ఎందుకంటే నేను తండ్రి దగ్గరికి వెళ్తున్నాను, అంటున్నాడు ఇది ఏమిటి ఆయన మనతో ఏం చెబుతున్నాడు అని ఒకరితో ఒకరు చెప్పుకున్నారు,
కాబట్టి వారు,  కొద్ది కాలం అంటే ఆయన ఉద్దేశం ఏమిటి ఆయన ఏం చెబుతున్నాడో మనకు తెలియడం లేదు అనుకున్నారు
వారు ఈ విషయం తనను అడగాలని ఆతురతతో ఉన్నారని యేసు గమనించి వారితో,  కొద్ది కాలం తరువాత మీరు నన్ను ఇక చూడరు ఆ తరువాత మరి కొద్ది కాలానికి మీరు నన్ను చూస్తారు అని నేను అన్నదానికి అర్థం ఏమిటని ఆలోచిస్తున్నారా
నేను మీతో కచ్చితంగా చెబుతున్నాను, మీరు శోకంతో ఏడుస్తారు, కాని ఈ లోకం ఆనందిస్తుంది మీకు దుఃఖం కలుగుతుంది, కాని మీ దుఃఖం ఆనందంగా మారుతుంది
స్త్రీ ప్రసవించే సమయం వచ్చినప్పుడు ప్రసవ వేదన కలుగుతుంది కాని, బిడ్డ పుట్టిన తరువాత ఆ బిడ్డ ఈ లోకం లోకి వచ్చిన ఆనందంలో ప్రసవంలో తాను పడిన బాధ ఆమెకు ఇక గుర్తు రాదు
అలాగే, మీరు ఇప్పుడు దుఖపడుతున్నారు గాని, నేను మిమ్మల్ని మళ్ళీ చూస్తాను అప్పుడు మీ హృదయం ఆనందిస్తుంది మీ ఆనందం మీ దగ్గరనుంచి ఎవ్వరూ తీసివేయలేరు
ఆ రోజున మీరు నన్ను ఏ ప్రశ్నలూ అడగరు నేను మీతో కచ్చితంగా చెబుతున్నాను, మీరు తండ్రిని ఏది అడిగినా, నా పేరిట ఆయన మీకు అది ఇస్తాడు
ఇంతవరకూ నా పేరిట మీరు ఏమీ అడగలేదు అడగండి, అప్పుడు మీ ఆనందం సంపూర్తి అయ్యేలా మీరు పొందుతారు
ఈ సంగతులు ఇంతవరకూ తేలికగా అర్థం కాని భాషలో మీకు చెప్పాను అయితే ఒక సమయం రాబోతుంది అప్పుడు తండ్రి గురించి స్పష్టంగా చెబుతాను
ఆ రోజున మీరు నా పేరట అడుగుతారు అయితే మీ కోసం నేను తండ్రికి ప్రార్థన చేస్తానని అనడం లేదు
ఎందుకంటే మీరు నన్ను ప్రేమించి, నేను తండ్రి దగ్గర నుంచి వచ్చానని నమ్మారు కాబట్టి తండ్రే మిమ్మల్ని ప్రేమిస్తున్నాడు
నేను తండ్రి దగ్గరనుంచి ఈ లోకానికి వచ్చాను ఇప్పుడు మళ్ళీ ఈ లోకాన్ని విడిచి తండ్రి దగ్గరికి వెళ్తున్నాను అన్నాడు
ఆయన శిష్యులు, చూడు, ఇప్పుడు నువ్వు అర్థం కానట్టు కాకుండా, స్పష్టంగా మాట్లాడుతున్నావు
నువ్వు అన్నీ తెలిసిన వాడివని, నిన్ను ఎవరూ ప్రశ్నలు అడగవలసిన అవసరం లేదని, ఇప్పుడు మేము తెలుసుకున్నాం దీని వలన నువ్వు దేవుని దగ్గర నుంచి వచ్చావని మేము నమ్ముతున్నాం అన్నారు
యేసు జవాబిస్తూ,  మీరు ఇప్పుడు నమ్ముతున్నారా
మీరందరూ ఎవరి ఇంటికి వారు చెదరిపోయి నన్ను ఒంటరిగా విడిచిపెట్టే సమయం రాబోతూ ఉంది వచ్చేసింది కూడా అయినప్పటికీ, నా తండ్రి నాతో ఉన్నాడు కాబట్టి నేను ఒంటరిని కాదు
నన్ను బట్టి మీకు శాంతి కలగాలని నేను ఈ సంగతులు మీతో చెప్పాను ఈ లోకంలో మీకు బాధ ఉంది కాని ధైర్యం తెచ్చుకోండి నేను లోకాన్ని జయించాను అన్నాడు
విజ్ఞాపన ప్రార్థన
యేసు ఈ మాటలు చెప్పి ఆకాశం వైపు చూసి, ఇలా అన్నాడు,  తండ్రీ, సమయం వచ్చింది నీ కుమారుడు నీకు మహిమ కలిగించేలా, నీ కుమారుడికి మహిమ కలిగించు
నువ్వు నీ కుమారుడికి అప్పగించిన వారందరికీ ఆయన శాశ్వత జీవం ఇచ్చేలా మనుషులందరి మీదా ఆయనకు అధికారం ఇచ్చావు
ఒకే ఒక్క సత్య దేవుడవైన నిన్నూ, నువ్వు పంపిన యేసు క్రీస్తునూ తెలుసుకోవడమే శాశ్వతజీవం
నువ్వు నాకు అప్పగించిన పని పూర్తి చేసి, భూమి మీద నీకు మహిమ కలిగించాను
తండ్రీ, ఈ ప్రపంచం ఆరంభానికి ముందు నీ దగ్గర నాకు ఎలాంటి మహిమ ఉండేదో, ఇప్పుడు నీ సముఖంలో ఆ మహిమ మళ్లీ నాకు కలిగించు
లోకంలోనుంచి నువ్వు నాకు అప్పగించిన వారికి నిన్ను వెల్లడి చేశాను వారు నీ వారు నువ్వు వారిని నాకు అప్పగించావు వారు నీ వాక్కు పాటించారు
నువ్వు నాకు ఇచ్చినవన్నీ నీ దగ్గర నుంచి వచ్చినవే అని ఇప్పుడు వారికి తెలుసు
ఎందుకంటే నువ్వు నాకు ఇచ్చిన వాక్కులు నేను వారికి ఇచ్చాను వారు వాటిని స్వీకరించి, నిజంగా నేను నీ దగ్గర నుండి వచ్చాననీ, నీవే నన్ను పంపావనీ నమ్మారు
నేను వారి కోసం ప్రార్థన చేస్తున్నాను ఈ లోకం కోసం కాదు గాని, నువ్వు నాకు అప్పగించిన వారు నీ వారు కాబట్టి, వారి కోసమే ప్రార్థన చేస్తున్నాను
నావన్నీ నీవి, నీవన్నీ నావి వారిలో నాకు మహిమ కలిగింది
నేనింక ఈ లోకంలో ఉండను గాని ఈ ప్రజలు లోకంలో ఉన్నారు నేను నీ దగ్గరికి వస్తున్నాను పవిత్రుడవైన తండ్రీ, నువ్వు నాకిచ్చిన నీ నామాన్ని బట్టి, మనం ఏకంగా ఉన్నట్టే వారూ ఏకంగా ఉండేలా వారిని కాపాడు
నేను వారితో ఉన్నప్పుడు నువ్వు నాకు ఇచ్చిన నీ నామాన్ని బట్టి వారిని కాపాడాను లేఖనం నెరవేరేలా, నాశనానికి తగినవాడు తప్ప ఏ ఒక్కరూ నశించకుండా, వారిని సంరక్షించాను
ఇప్పుడు నేను నీ దగ్గరికి వస్తున్నాను నా ఆనందం వారిలో సంపూర్తి కావాలని లోకంలో ఉండగానే ఈ సంగతులు చెబుతున్నాను
వారికి నీ వాక్కు ఇచ్చాను నేను ఈ లోకానికి చెందినవాణ్ణి కానట్టే, వారు కూడా ఈ లోకానికి చెందినవారు కాదు కాబట్టి ఈ లోకం వారిని ద్వేషించింది
నువ్వు ఈ లోకంలో నుంచి వారిని తీసుకు వెళ్ళమని నేను ప్రార్థన చేయడం లేదు గాని, దుర్మార్గుని నుంచి వారిని కాపాడమని ప్రార్థన చేస్తున్నాను
నేను ఈ లోకానికి చెందినవాణ్ణి కానట్టే వారు కూడా ఈ లోకానికి చెందినవారు కాదు
సత్యం ద్వారా వారిని పవిత్రం చెయ్యి నీ వాక్యమే సత్యం
నువ్వు నన్ను ఈ లోకంలోకి పంపినట్టే, నేను వారిని ఈ లోకంలోకి పంపించాను
వారు సత్యం ద్వారా పవిత్రులు కావాలని వారి కోసం నన్ను నేను పవిత్రం చేసుకుంటున్నాను
నువ్వు నన్ను పంపావని లోకం నమ్మేలా, తండ్రీ, నాలో నువ్వు, నీలో నేను ఉన్నట్టే,
వారు మనలో ఏకమై ఉండాలని వారి కోసం మాత్రమే నేను ప్రార్థన చేయడం లేదు వారి మాటవల్ల నాలో నమ్మకం ఉంచే వారంతా ఏకమై ఉండాలని వారి కోసం కూడా ప్రార్థన చేస్తున్నాను
మనం ఏకమై ఉన్నట్టే, వారు కూడా ఏకమై ఉండాలని నువ్వు నాకిచ్చిన మహిమను నేను వారికి ఇచ్చాను
వారిలో నేను, నాలో నువ్వు ఉన్న కారణంగా వారు పరిపూర్ణులుగా ఏకంగా ఉన్న దాన్ని బట్టి, నువ్వు నన్ను పంపావని, నువ్వు నన్ను ప్రేమించినట్టే వారిని కూడా ప్రేమించావని, లోకం తెలుసుకొనేలా నువ్వు నాకు ఇచ్చిన మహిమను వారికి ఇచ్చాను
తండ్రీ, నేను ఎక్కడ ఉంటానో, నువ్వు నాకిచ్చిన వారు నాతో కూడా అక్కడ ఉండాలని, నువ్వు నాకు ఇచ్చిన మహిమను వారు చూడాలని నేను ఆశపడుతున్నాను ఎందుకంటే భూమికి పునాది వేయక ముందు నుంచే నువ్వు నన్ను ప్రేమించావు
నీతిన్యాయాలు గల తండ్రీ, లోకం నిన్ను తెలుసుకోలేదు, కాని నువ్వు నాకు తెలుసు నువ్వు నన్ను పంపావని వీరికి తెలుసు
నువ్వు నా పట్ల చూపించిన ప్రేమ వారిలో ఉండాలనీ, నేను వారిలో ఉండాలనీ, నీ నామాన్ని వారికి తెలియజేశాను ఇంకా తెలియజేస్తాను
గేత్సెమనేలో యేసు
మత్తయి  మార్కు  లూకా
యేసు ఇలా మాట్లాడిన తరువాత తన శిష్యులతో కలిసి కెద్రోను లోయ దాటి, అక్కడ ఉన్న తోటలో ప్రవేశించాడు
ద్రోహం, అరెస్టు కావడం
మత్తయి  మార్కు  లూకా
యేసు తన శిష్యులతో తరచు అక్కడికి వెళ్తూ ఉండేవాడు కాబట్టి, ఆయనను పట్టించబోతున్న యూదాకు కూడా ఆ ప్రదేశం తెలుసు
అతడు సైనికుల గుంపును, ముఖ్య యాజకులు, పరిసయ్యులు తనకు ఇచ్చిన దేవాలయ అధికారులను వెంట తీసుకుని, కాగడాలతో, దీపాలతో ఆయుధాలతో అక్కడికి వచ్చాడు
అప్పుడు యేసు, తనకు జరుగుతున్నవన్నీ తెలిసినవాడే కాబట్టి, ముందుకు వచ్చి వారితో,  మీరు ఎవరి కోసం చూస్తున్నారు అని అడిగాడు
వారు నజరేతు వాడైన యేసు అని జవాబిచ్చారు యేసు వారితో,  నేనే ఆయన్ని అన్నాడు ద్రోహంతో యేసును పట్టించిన యూదా కూడా ఆ సైనికులతో నిలుచుని ఉన్నాడు
ఆయన వారితో,  నేనే అని చెప్పినప్పుడు వారు వెనక్కి తూలి నేల మీద పడ్డారు
ఆయన మళ్ళీ,  మీరు ఎవరి కోసం చూస్తున్నారు అని అడిగాడు వారు మళ్ళీ, నజరేతు వాడైన యేసు కోసం అన్నారు
యేసు వారితో,  ఆయన్ని నేనే అని మీతో చెప్పాను మీరు నా కోసమే చూస్తూ ఉంటే, మిగిలిన వారిని వెళ్ళిపోనివ్వండి అన్నాడు
నువ్వు నాకు ఇచ్చిన వారిలో ఏ ఒక్కరినీ నేను పోగొట్టుకోలేదు అనే ఆయన వాక్కు నెరవేరేలా ఆయన ఈ మాట అన్నాడు
అప్పుడు సీమోను పేతురు, తన దగ్గర ఉన్న కత్తి దూసి, ప్రధాన యాజకుని సేవకుడి కుడి చెవి తెగ నరికాడు ఆ సేవకుడి పేరు మల్కు
యేసు పేతురుతో,  కత్తిని దాని ఒరలో పెట్టు, తండ్రి నాకు ఇచ్చిన గిన్నెలోది నేను తాగకుండా ఉంటానా అన్నాడు
ప్రధాన యాజకుని ముందు యేసు
మత్తయి  మార్కు  లూకా
అప్పుడు సైనికుల గుంపు, వారి అధిపతీ, యూదుల అధికారులు, యేసును పట్టుకుని బంధించారు
మొదట ఆయనను అన్న దగ్గరికి తీసుకువెళ్ళారు అతడు ఆ సంవత్సరం ప్రధాన యాజకునిగా ఉన్న కయపకు మామ
ప్రజలందరి కోసం ఒక మనిషి చనిపోవడం అవశ్యం అని యూదులకు ఆలోచన చెప్పినవాడే ఈ కయప
యేసు ఎవరో తెలియదని పేతురు నిరాకరణ
మత్తయి  మార్కు  లూకా
సీమోను పేతురూ, ఇంకొక శిష్యుడూ, యేసును దూరం నుంచి వెంబడించారు ఆ శిష్యుడు ప్రధాన యాజకుడికి పరిచయం ఉన్నవాడు కాబట్టి అతడు ప్రధాన యాజకుని ఇంటి ముంగిటిలోకి యేసుతో కూడా వెళ్ళాడు
కాని, పేతురు గుమ్మం దగ్గర బయటే నిలబడి ఉన్నాడు అప్పుడు ప్రధాన యాజకుడికి పరిచయం ఉన్న శిష్యుడు బయటకు వచ్చి గుమ్మానికి కాపలా ఉన్న దాసీతో మాట్లాడి పేతురును లోపలికి తీసుకొచ్చాడు
గుమ్మం దగ్గర కాపలా ఉన్న దాసి పేతురుతో, నువ్వు ఆతని శిష్యుల్లో ఒకడివి కదూ అంది అతడు, కాదు అన్నాడు
చలిగా ఉన్న కారణంగా అక్కడ ఉన్న సేవకులు, అధికారులు చలి మంట వేసుకుని దాని చుట్టూ నిలుచుని చలి కాచుకొంటున్నారు పేతురు కూడా వారితో నిలుచుని చలి కాచుకొంటున్నాడు
ప్రధాన యాజకుడు ఆయన శిష్యుల గురించీ, ఆయన ఉపదేశం గురించీ యేసును అడిగాడు
యేసు జవాబిస్తూ,  నేను బహిరంగంగానే ఈ లోకంతో మాట్లాడాను నేను ఎప్పుడూ యూదులు సమావేశమయ్యే సమాజ మందిరాల్లో, దేవాలయంలో ఉపదేశం చేశాను చాటుగా ఏమీ మాట్లాడలేదు
నువ్వు నన్ను ఎందుకు అడుగుతావు నేనేం మాట్లాడానో, నా మాటలు విన్న వారిని అడుగు నేను మాట్లాడిన సంగతులు ఈ ప్రజలకు తెలుసు అన్నాడు
యేసు ఇలా అన్నప్పుడు, అక్కడ నిలుచుని ఉన్న అధికారుల్లో ఒకడు, యేసును తన అరచేతితో చెంప మీద కొట్టి, ప్రధాన యాజకుడికి నువ్వు జవాబిచ్చే విధానం ఇదేనా అన్నాడు
యేసు అతనికి జవాబిస్తూ,  నేను ఏదైనా తప్పు మాట్లాడి ఉంటే, ఆ తప్పు ఏమిటో చెప్పు కాని, నేను సరిగానే చెప్పి ఉంటే, నన్ను ఎందుకు కొడతావు అన్నాడు
తరువాత అన్న బంధితుడైన యేసును ప్రధాన యాజకుడు కయప దగ్గరికి పంపాడు
అప్పుడు సీమోను పేతురు నిలుచుని చలి కాచుకొంటూ ఉన్నాడు అక్కడున్న వారు అతనితో, నువ్వు కూడా అతని శిష్యుల్లో ఒకడివి కాదా అన్నారు పేతురు ఒప్పుకోలేదు కాదు అన్నాడు
పేతురు ఎవరి చెవి నరికాడో వాడి బంధువు ప్రధాన యాజకుని సేవకుల్లో ఒకడు వాడు పేతురుతో, నువ్వు తోటలో ఆయనతో ఉండడం నేను చూడలేదా అన్నాడు
పేతురు మళ్ళీ ఒప్పుకోలేదు వెంటనే కోడి కూసింది
పిలాతు ఎదుట యేసు
మత్తయి  మార్కు  లూకా , ,
వారు యేసును కయప దగ్గరనుంచి రోమా రాజ్యాధికార భవనానికి తీసుకు వచ్చారు అది తెల్లవారుతూ ఉన్న సమయం పస్కా భోజనం తినడానికి ముందు మైల పడకుండా ఉండడానికి వారు ఆ రోమా రాజ్యాధికార భవనంలో ప్రవేశించలేదు
కాబట్టి పిలాతు బయట ఉన్న వారి దగ్గరికి వచ్చి, ఈ మనిషి మీద మీరు ఏ నేరం మోపుతున్నారు అన్నాడు
వారు అతనితో, ఇతను దుర్మార్గుడు కాకపోతే ఇతన్ని నీకు అప్పగించే వారం కాదు అన్నారు
అందుకు పిలాతు వారితో, అతణ్ణి మీరే తీసుకుపోయి మీ ధర్మశాస్త్రం ప్రకారం తీర్పు తీర్చుకోండి అన్నాడు యూదులు, ఎవరికైనా మరణశిక్ష విధించే అధికారం మాకు లేదు అన్నారు
తాను ఎలాంటి మరణం పొందుతాడో, దాని గురించి ఆయన ముందుగానే చెప్పిన మాట నెరవేరేలా వారు ఈ మాట పలికారు
అప్పుడు పిలాతు మళ్ళీ రోమా రాజ్యాధికార భవనంలోకి వెళ్ళి, యేసును పిలిచి, ఆయనతో, నువ్వు యూదులకు రాజువా అన్నాడు
యేసు జవాబిస్తూ,  ఈ మాట నీ అంతట నువ్వే అంటున్నావా, లేక ఎవరైనా నా గురించి నీతో చెప్పారా అన్నాడు
అందుకు పిలాతు, నేను యూదుణ్ణి కాదు అవునా నీ సొంత ప్రజలు, ముఖ్య యాజకులు, నిన్ను నాకు అప్పగించారు నువ్వేం చేశావు అని అడిగాడు
యేసు,  నా రాజ్యం ఈ లోకానికి సంబంధించింది కాదు నా రాజ్యం ఈ లోకానికి సంబంధించిందే అయితే, నేను యూదుల చేతిలో పడకుండా నా సేవకులు పోరాటం చేసేవాళ్ళే నిజానికి నా రాజ్యం ఇక్కడిది కాదు అని జవాబిచ్చాడు
అప్పుడు పిలాతు, అయితే నువ్వు రాజువా అని యేసుతో అన్నాడు యేసు, నేను రాజునని నువ్వు అంటున్నావు సత్యం గురించి సాక్ష్యం చెప్పడానికి నేను జన్మించాను అందుకే నేను ఈ లోకంలోకి వచ్చాను సత్యానికి సంబంధించిన వారందరూ నా మాట వింటారు అని జవాబిచ్చాడు
పిలాతు ఆయనతో, సత్యం అంటే ఏమిటి అన్నాడు
యేసుకు మరణ శిక్ష, బరబ్బా విడుదల
మత్తయి  మార్కు  లూకా
అతడు ఇలా అన్న తరువాత మళ్ళీ బయటకు వెళ్ళి యూదులతో, ఈ మనిషిలో నాకు ఏ అపరాధం కనిపించ లేదు,
పస్కా సమయంలో నేను ఒకణ్ణి విడుదల చేసే ఆనవాయితీ ఉంది కదా కాబట్టి యూదుల రాజును మీకు విడుదల చెయ్యమంటారా అన్నాడు
అప్పుడు వారు మళ్ళీ పెద్దగా కేకలు పెడుతూ, ఈ మనిషిని కాదు బరబ్బాను విడుదల చెయ్యండి అన్నారు బరబ్బా బందిపోటు దొంగ
యేసుకు ముళ్ళ కిరీటం
మత్తయి  మార్కు
ఆ తరువాత పిలాతు యేసును పట్టుకుని కొరడాలతో కొట్టించాడు
సైనికులు ముళ్ళతో కిరీటం అల్లి, ఆయన తలమీద పెట్టి ఊదారంగు వస్త్రం ఆయనకు తొడిగించి ఆయన దగ్గరికి వచ్చి, యూదుల రాజా, జయహో, అని చెప్పి ఆయనను అర చేతులతో కొట్టారు
జన సమూహం ఎదుట యేసు
పిలాతు మళ్ళీ బయటకు వెళ్ళి ప్రజలతో, ఈ మనిషిలో ఏ అపరాధం నాకు కనిపించలేదని మీకు తెలిసేలా ఇతణ్ణి మీ దగ్గరికి బయటకి తీసుకుని వస్తున్నాను అని వారితో అన్నాడు
కాబట్టి, యేసు బయటకు వచ్చినప్పుడు ముళ్ళ కిరీటం పెట్టుకుని, ఊదారంగు వస్త్రం ధరించి ఉన్నాడు అప్పుడు పిలాతు వారితో, ఇదిగో ఈ మనిషి అన్నాడు
ముఖ్య యాజకులు, యూదుల అధికారులు యేసును చూసి, సిలువ వెయ్యండి, సిలువ వెయ్యండి అని, కేకలు వేశారు పిలాతు వారితో, ఈయనలో నాకు ఏ అపరాధం కనిపించడం లేదు కాబట్టి మీరే తీసుకువెళ్ళి ఇతన్ని సిలువ వెయ్యండి అన్నాడు
యూదులు పిలాతుతో, మాకొక చట్టం ఉంది, అతడు తనను తాను దేవుని కుమారుడుగా ప్రకటించుకున్నాడు కాబట్టి, ఆ చట్టాన్ని బట్టి అతడు చావ వలసిందే, అన్నారు
పిలాతు ఆ మాట విని ఇంకా ఎక్కువగా భయపడి, మళ్ళీ న్యాయ సభలో ప్రవేశించి, నువ్వు ఎక్కడ నుంచి వచ్చావు అని యేసును అడిగాడు అయితే అతనికి ఏ జవాబూ చెప్పలేదు
అప్పుడు పిలాతు ఆయనతో, నువ్వు నాతో మాట్లాడవా నిన్ను విడుదల చెయ్యడానికీ, సిలువ వెయ్యడానికీ, నాకు అధికారం ఉందని నీకు తెలియదా అన్నాడు
యేసు జవాబిస్తూ,  నీకు ఆ అధికారం పైనుంచి వస్తే తప్ప నా మీద నీకు ఏ అధికారం ఉండదు కాబట్టి నన్ను నీకు అప్పగించిన వాడికి ఎక్కువ పాపం ఉంది అన్నాడు
అప్పటి నుంచి పిలాతు యేసును విడుదల చెయ్యాలని ప్రయత్నం చేశాడు గాని యూదులు కేకలు పెడుతూ, నువ్వు ఇతన్ని విడుదల చేస్తే, సీజరుకు మిత్రుడివి కాదు తనను తాను రాజుగా చేసుకున్నవాడు సీజరుకు విరోధంగా మాట్లాడినట్టే అన్నారు
పిలాతు ఈ మాటలు విని, యేసును బయటికి తీసుకొచ్చి, రాళ్ళు పరచిన స్థలం లో న్యాయపీఠం మీద కూర్చున్నాడు హెబ్రీ భాషలో ఆ స్థలానికి గబ్బతా అని పేరు
రాజును ప్రజలు, యూదుల పెద్దలు చివరిగా తిరస్కరించడం
అది పస్కా సిద్ధపాటు రోజు ఉదయం ఇంచుమించు ఆరు గంటల సమయం అప్పుడు పిలాతు యూదులతో, ఇదిగో మీ రాజు అన్నాడు
వారు కేకలు పెడుతూ, చంపండి, చంపండి, సిలువ వేయండి అని అరిచారు పిలాతు వారితో, మీ రాజును సిలువ వేయమంటారా అన్నాడు ముఖ్య యాజకులు మాకు సీజరు తప్ప వేరే రాజు లేడు అన్నారు
యేసుక్రీస్తు సిలువ
మత్తయి  మార్కు  లూకా
అప్పుడు పిలాతు, సిలువ వేయడానికి యేసును వారికి అప్పగించాడు వారు యేసును తీసుకువెళ్ళారు
తన సిలువ తానే మోసుకుంటూ బయటకు వచ్చి, కపాల స్థలం అనే ప్రాంతానికి వచ్చాడు హెబ్రీ భాషలో ఆ స్థలానికి గొల్గొతా అని పేరు
అక్కడ వారు యేసును, ఇరువైపులా ఇద్దరు మనుషుల మధ్య సిలువ వేశారు
పిలాతు, ఒక పలక మీద  నజరేతు వాడైన యేసు, యూదుల రాజు అని రాయించి సిలువకు తగిలించాడు
యేసును సిలువ వేసిన స్థలం పట్టణానికి దగ్గరగా ఉంది పలక మీద రాసిన ప్రకటన హీబ్రూ, లాటిన్, గ్రీకు భాషల్లో రాసి ఉంది కాబట్టి చాలా మంది యూదులు దాన్ని చదివారు
యూదుల ముఖ్య యాజకులు పిలాతుతో, యూదుల రాజు అని కాకుండా, అతడు నేను యూదుల రాజును అని చెప్పుకున్నాడు అని రాయించండి అన్నాడు
పిలాతు, నేను రాసిందేదో రాశాను అని జవాబిచ్చాడు
సైనికులు యేసును సిలువ వేసిన తరువాత ఆయన వస్త్రాలు తీసుకుని నాలుగు భాగాలు చేసి తలొక భాగం పంచుకున్నారు ఆయన పైవస్త్రం కూడా తీసుకున్నారు ఆ పైవస్త్రం కుట్టు లేకుండా, అంతా ఒకే నేతగా ఉంది కాబట్టి,
వారు ఒకరితో ఒకరు, దీన్ని మనం చింపకుండా, ఇది ఎవరిది అవుతుందో చూడడానికి చీట్లు వేద్దాం అన్నారు
నా వస్త్రాలు తమలో తాము పంచుకున్నారు,
నా దుస్తుల కోసం చీట్లు వేశారు,
అన్న లేఖనం నెరవేరేలా ఇది జరిగింది అందుకే సైనికులు అలా చేశారు
యేసు తల్లి, ఆయన తల్లి సోదరి, క్లోపా భార్య మరియ, మగ్దలేనే మరియ, యేసు సిలువ దగ్గర నిలుచుని ఉన్నారు
ఆయన తల్లి, ఆయన ప్రేమించిన శిష్యుడు దగ్గరలో నిలుచుని ఉండడం చూసి, యేసు తన తల్లితో,  అమ్మా, ఇదిగో నీ కొడుకు అన్నాడు
తరువాత ఆ శిష్యునితో,  ఇదిగో నీ తల్లి అన్నాడు ఆ సమయంనుంచి ఆ శిష్యుడు ఆమెను తన ఇంట్లో చేర్చుకున్నాడు
దాని తరువాత, అన్నీ సమాప్తం అయ్యాయని యేసుకు తెలుసు కాబట్టి, లేఖనం నెరవేర్చడానికి,  నాకు దాహంగా ఉంది,  అన్నాడు
అక్కడే ఉన్న పులిసిన ద్రాక్షారసం కుండలో స్పాంజిని ముంచి, దాన్ని హిస్సోపు కొమ్మకు చుట్టి ఆయన నోటికి అందించారు
యేసు, ఆ పులిసిన ద్రాక్షారసం పుచ్చుకుని,  సమాప్తం అయ్యింది అని, తల వంచి తన ఆత్మను అప్పగించాడు
అది పండగ సిద్ధపాటు రోజు సబ్బాతు రోజున దేహాలు సిలువ మీదే ఉండిపోకూడదు ఎందుకంటే సబ్బాతు చాలా ప్రాముఖ్యమైన రోజు కాబట్టి, వారి దేహాలు అక్కడ వేలాడకుండా, వారి కాళ్ళు విరగగొట్టి, వారిని కిందకి దింపమని యూదులు పిలాతును అడిగారు
కాబట్టి సైనికులు వచ్చి, యేసుతో కూడా సిలువ వేసిన మొదటి వాడి కాళ్ళు, రెండవవాడి కాళ్ళు విరగగొట్టారు
వారు యేసు దగ్గరికి వచ్చినప్పుడు, ఆయన అప్పటికే చనిపోయాడని గమనించి, ఆయన కాళ్ళు విరగగొట్టలేదు
అయితే, సైనికుల్లో ఒకడు ఈటెతో ఆయన డొక్కలో పొడిచాడు వెంటనే రక్తం, నీళ్ళు బయటకు వచ్చాయి
ఇదంతా చూసినవాడు సాక్ష్యం ఇస్తున్నాడు అతని సాక్ష్యం సత్యం అతడు చెప్పింది సత్యం అని అతనికి తెలుసు ఇది మీరు కూడా నమ్మడానికే
అతని ఎముకల్లో ఒక్కటైనా విరగదు అన్న లేఖనం నెరవేరేలా ఇవి జరిగాయి
వారు తాము పొడిచిన వాని వైపు చూస్తారు, అని మరొక లేఖనం చెబుతూ ఉంది
సమాధి
మత్తయి  మార్కు  లూకా
ఆ తరువాత, యూదులకు భయపడి రహస్యంగా యేసుకు శిష్యుడిగా ఉన్న అరిమతయి యోసేపు, యేసు దేహాన్ని తాను తీసుకుని వెళ్తానని పిలాతును అడిగాడు పిలాతు అందుకు ఒప్పుకున్నాడు కాబట్టి యోసేపు వచ్చి యేసు దేహాన్ని తీసుకుని వెళ్ళాడు
మొదట్లో రాత్రి సమయంలో ఆయన దగ్గరికి వచ్చిన నికోదేము కూడా ఇంచుమించు ముప్ఫై ఐదు కిలోల బోళం, అగరుల మిశ్రమాన్ని తనతో తీసుకు వచ్చాడు
వారు యేసు దేహాన్ని తీసుకు వచ్చి సుగంధ ద్రవ్యాలతో, నార బట్టలో చుట్టారు ఇది యూదులు దేహాలను సమాధి చేసే సాంప్రదాయం
ఆయనను సిలువ వేసిన ప్రాంగణంలో ఉన్న తోటలో, అంత వరకూ ఎవరినీ పాతిపెట్టని ఒక కొత్త సమాధి ఉంది
ఆ సమాధి దగ్గరగా ఉంది కాబట్టి, ఆ రోజు యూదులు సిద్ధపడే రోజు కాబట్టి, వారు యేసును అందులో పెట్టారు
యేసుక్రీస్తు పునరుత్థానం
మత్తయి  మార్కు  లూకా
ఆదివారం ఉదయాన్నే ఇంకా చీకటిగా ఉండగానే మగ్దలేనే మరియ సమాధి దగ్గరికి వచ్చింది అక్కడ సమాధిపై ఉంచిన రాయి తీసి ఉండడం చూసింది
కాబట్టి ఆమె సీమోను పేతురు దగ్గరకూ, యేసు ప్రేమించిన మరో శిష్యుడి దగ్గరకూ పరుగెత్తుకుని వెళ్ళింది వారితో, ప్రభువును ఎవరో సమాధిలో నుండి తీసుకు పోయారు ఆయనను ఎక్కడ ఉంచారో తెలియడం లేదు అని చెప్పింది
కాబట్టి పేతురూ, ఆ మరో శిష్యుడూ వెంటనే బయలుదేరి సమాధి దగ్గరికి వచ్చారు
వారిద్దరూ కలసి వెళుతుండగా ఆ మరో శిష్యుడు పేతురు కంటే వేగంగా పరుగెత్తి మొదటగా సమాధి దగ్గరికి వచ్చాడు
అతడు ఆ సమాధిలోకి తొంగి చూశాడు నార బట్టలు అతనికి కనిపించాయి కానీ అతడు సమాధిలోకి ప్రవేశించలేదు
ఆ తరువాత సీమోను పేతురు అతని వెనకాలే వచ్చి నేరుగా సమాధిలోకి ప్రవేశించాడు
అక్కడ నారబట్టలు పడి ఉండడమూ, ఆయన తలకు కట్టిన రుమాలు నార బట్టలతో కాకుండా వేరే చోట చక్కగా చుట్టి పెట్టి ఉండడమూ చూశాడు
ఆ తరువాత మొదట సమాధిని చేరుకున్న శిష్యుడు కూడా లోపలి వెళ్ళి చూసి విశ్వసించాడు
అయితే ఆయన చనిపోయిన వారి నుండి బతికి లేవడం తప్పనిసరి అన్న లేఖనం వారింకా గ్రహించలేదు
అప్పుడు ఆ శిష్యులు తిరిగి తమ ఇళ్ళకు వెళ్ళిపోయారు
యేసు మగ్దలేనే మరియకు ప్రత్యక్షం కావడం
కానీ మరియ సమాధి బయటే నిలబడి ఏడుస్తూ ఉంది ఆమె సమాధిలోకి వంగి చూసింది
ఆమెకు ఇద్దరు దేవదూతలు కనిపించారు వారు తెల్లని బట్టలు వేసుకుని ఉన్నారు యేసు దేహం ఉంచిన చోట ఒకడు తల వైపునా మరొకడు కాళ్ళ వైపునా కూర్చుని ఉన్నారు
వారు మరియతో ఎందుకు ఏడుస్తున్నావమ్మా అని అడిగారు దానికి ఆమె, ఎవరో నా ప్రభువును తీసుకు వెళ్ళిపోయారు ఆయనను ఎక్కడ ఉంచారో తెలియడం లేదు అంది
ఆమె ఇలా పలికి వెనక్కి తిరిగి అక్కడ యేసు నిలబడి ఉండడం చూసింది కానీ ఆయనను ఆమె గుర్తు పట్టలేదు
యేసు,  అమ్మా, ఎందుకు ఏడుస్తున్నావు ఎవరిని వెతుకుతున్నావు అని ఆమెను అడిగాడు ఆమె ఆయనను తోటమాలి అనుకుంది అయ్యా, ఒకవేళ నువ్వు ఆయనను తీసుకు వెళ్తే ఆయనను ఎక్కడ ఉంచావో చెప్పు నేను ఆయనను తీసుకుపోతాను అంది
అప్పుడు యేసు ఆమెను చూసి,  మరియా అని పిలిచాడు ఆమె ఆయన వైపుకు తిరిగి, రబ్బూనీ అని పిలిచింది రబ్బూనీ అనే మాటకు హీబ్రూ భాషలో ఉపదేశకుడు అని అర్థం
యేసు ఆమెతో,  నేను ఇంకా తండ్రి దగ్గరికి ఎక్కి పోలేదు కాబట్టి నన్ను తాకవద్దు కానీ నా సోదరుల దగ్గరికి వెళ్ళి నా తండ్రీ, మీ తండ్రీ, నా దేవుడూ, మీ దేవుడూ అయిన ఆయన దగ్గరికి ఆరోహణం అవుతున్నానని వారికి చెప్పు అన్నాడు
మగ్దలేనే మరియ వచ్చి శిష్యులతో, నేను ప్రభువును చూశాను ఆయన నాతో ఈ మాటలు చెప్పాడు అంటూ ఆయన మాటలన్నీ వారికి తెలియజెప్పింది
తోమా లేనప్పుడు యేసు తన శిష్యులకు ప్రత్యక్షం కావడం
లూకా
ఆదివారం సాయంకాలం యూదులకు భయపడి శిష్యులు తామున్న ఇంటి తలుపులు మూసుకుని ఉన్నారు అప్పుడు యేసు వచ్చి వారి మధ్యలో నిలబడి, వారితో,  మీకు శాంతి కలుగు గాక అన్నాడు
ఆయన అలా చెప్పిన తరువాత వారికి తన పక్కనూ చేతులనూ చూపించాడు వారు ప్రభువును చూసి ఎంతో సంతోషించారు
అప్పుడు యేసు తిరిగి, మీకు శాంతి కలుగు గాక తండ్రి నన్ను పంపించిన విధంగానే నేనూ మిమ్మల్ని పంపుతున్నాను అని వారితో చెప్పాడు
ఈ మాట చెప్పిన తరువాత ఆయన వారి మీద ఊది,  పరిశుద్ధాత్మను పొందండి
మీరు ఎవరి పాపాలను క్షమిస్తారో వారి పాపాలకు క్షమాపణ ఉంటుంది ఎవరి పాపాలు ఉండనిస్తారో అవి అలా నిలిచి ఉంటాయి అని చెప్పాడు
తోమా ఉండగా యేసు తన శిష్యులకు ప్రత్యక్షం కావడం
పన్నెండుమంది శిష్యుల్లో ఒకడైన తోమా యేసు వచ్చినప్పుడు వారితో లేడు ఇతణ్ణి దిదుమ అని పిలిచే వాళ్ళు
మిగిలిన శిష్యులు, మేము ప్రభువును చూశాం అని అతడితో చెప్పారు అప్పుడు అతడు, నేను ఆయన మేకుల గుర్తును చూడాలి నా వేలు ఆ గాయం రంధ్రంలో ఉంచాలి అలాగే నేను నా చేతిని ఆయన పక్కలో ఉంచాలి అప్పుడే నేను నమ్ముతాను అన్నాడు
ఎనిమిది రోజులైన తరువాత మళ్ళీ ఆయన శిష్యులు లోపల ఉన్నారు ఈసారి తోమా కూడా వారితో ఉన్నాడు తలుపులు మూసి ఉన్నాయి అప్పుడు యేసు వారి మధ్యకు వచ్చి,  మీకు శాంతి కలుగు గాక అన్నాడు
తరువాత ఆయన తోమాను చూసి,  నా చేతులు చూడు నీ వేళ్ళతో వాటిని తాకు అలాగే నీ చెయ్యి చాచి నా పక్కలో పెట్టు విశ్వాసిగా ఉండు అవిశ్వాసివి కావద్దు అన్నాడు
దానికి జవాబుగా తోమా, నా ప్రభూ, నా దేవా అన్నాడు
అప్పుడు యేసు,  నువ్వు నన్ను చూసి నమ్మావు అయితే నన్ను చూడకుండానే నమ్మిన వారు ధన్యులు అన్నాడు
యోహాను సువార్త రాసిన కారణం
యేసు క్రీస్తు ఇంకా అనేక అద్భుతాలను తన శిష్యుల ఎదుట చేశాడు వాటన్నిటినీ ఈ పుస్తకంలో రాయలేదు
కానీ యేసు దేవుని కుమారుడు క్రీస్తు అని మీరు నమ్మడానికీ నమ్మి ఆయన నామంలో జీవం పొందడానికీ ఇవన్నీ రాయడం జరిగింది
ఉత్థానం అయిన క్రీస్తు మన సేవకు యజమాని
ఆ తరువాత తిబెరియ సముద్రం ఒడ్డున యేసు తనను మరోసారి కనపరచుకున్నాడు ఎలాగంటే
సీమోను పేతురు, దిదుమ అనే పేరున్న తోమా, గలిలయలోని కానా ఊరివాడైన నతనయేలూ, జెబెదయి కొడుకులూ, ఇంకా ఆయన శిష్యుల్లో మరో ఇద్దరూ కలిసి ఉన్నారు
సీమోను పేతురు, నేను చేపలు పట్టడానికి వెళ్తున్నా అన్నాడు మిగిలిన వారు, మేము కూడా నీతో వస్తాం అన్నారు వారంతా పడవ ఎక్కి వెళ్ళారు కానీ ఆ రాత్రంతా వారు ఏమీ పట్టలేదు
తెల్లవారింది యేసు ఒడ్డున నిలబడి ఉన్నాడు కానీ ఆయన యేసు అని శిష్యులు గుర్తు పట్టలేదు
యేసు,  పిల్లలూ, చేపలు ఏమైనా దొరికాయా అని అడిగాడు లేదు అని వాళ్ళన్నారు
అప్పుడాయన,  పడవకు కుడి వైపున వలలు వేయండి మీకు చేపలు దొరుకుతాయి అన్నాడు కాబట్టి వారు అలాగే చేశారు చేపలు నిండుగా పడ్డాయి దాంతో వారు వల లాగలేకపోయారు
క్రీస్తు కనుసన్నల్లో సేవ, ఫలితం
అప్పుడు యేసు ప్రేమించిన శిష్యుడు, ఆయన ప్రభువు అని పేతురుతో చెప్పాడు ఆయన ప్రభువని సీమోను పేతురు వినగానే ఇంతకు ముందు తీసివేసిన తన పైబట్ట మళ్ళీ తనపై వేసుకుని సముద్రంలో దూకాడు
ఒడ్డుకి ఇంకా రెండు వందల మూరల దూరం మాత్రమే ఉంది కాబట్టి మిగిలిన శిష్యులు చేపలు ఉన్న వలని లాగుతూ ఆ చిన్న పడవలో వచ్చారు
ఒడ్డుకి రాగానే వారికి అక్కడ నిప్పులూ, వాటి పైన ఉన్న చేపలూ రొట్టే కనిపించాయి
అప్పుడు యేసు,  ఇప్పుడు మీరు పట్టిన చేపల్లో కొన్ని తీసుకుని రండి అని వారికి చెప్పాడు
సీమోను పేతురు పడవ ఎక్కి వలను ఒడ్డుకి లాగాడు దాంట్లో  పెద్ద చేపలున్నాయి
తన సేవకుల అవసరాలు తీర్చే యజమాని
లూకా  ఫిలిప్పీ
అన్ని చేపలు పడినా వల మాత్రం పిగిలి పోలేదు
అప్పుడు యేసు,  రండి, భోజనం చేయండి అని వారిని పిలిచాడు అప్పటికి ఆయన ప్రభువని వారికి తెలిసి పోయింది కాబట్టి, నువ్వు ఎవరు అని అడిగే సాహసం ఎవరూ చేయలేదు
యేసు వచ్చి ఆ రొట్టెను తీసుకుని వారికి పంచి పెట్టాడు అలాగే చేపలు కూడా ఇచ్చాడు
యేసు చనిపోయి సజీవుడిగా లేచిన తరవాత శిష్యులకి ప్రత్యక్షం కావడం ఇది మూడోసారి
సేవకు ఉండవలసిన ఒకే ఒక ఆమోదయోగ్యమైన ప్రేరణ
కొరింతీ  ప్రక
వారంతా భోజనం చేసిన తరువాత యేసు సీమోను పేతురును చూసి,  యోహాను కొడుకువైన సీమోనూ, వీళ్ళకంటే నువ్వు నన్ను ఎక్కువగా ప్రేమిస్తున్నావా అని ప్రశ్నించాడు అతడు, అవును ప్రభూ, నేను నిన్ను ప్రేమిస్తున్నానని నీకే తెలుసు అన్నాడు దానికి యేసు,  నా గొర్రెలను మేపు అని అతనితో చెప్పాడు
మరోసారి ఆయన,  యోహాను కొడుకువైన సీమోనూ, నువ్వు నన్ను ప్రేమిస్తున్నావా అని అతణ్ణి అడిగాడు అతడు, అవును ప్రభూ, నేను నిన్ను ప్రేమిస్తున్నానని నీకే తెలుసు అన్నాడు దానికి యేసు,  నా గొర్రెలకు కాపరిగా ఉండు అన్నాడు
ఆయన మూడోసారి,  యోహాను కొడుకువైన సీమోనూ, నన్ను ప్రేమిస్తున్నావా అని అడిగాడు ఇలా  నన్ను ప్రేమిస్తున్నావా అని మూడోసారి తనను అడిగినందుకు పేతురు ఇబ్బంది పడి, ప్రభూ నీకు అన్నీ తెలుసు నిన్ను ప్రేమిస్తున్నానని నీకు బాగా తెలుసు అన్నాడు
తన సేవకుని మరణ సమయాన్ని, విధానాన్ని యజమాని నిర్ణయించడం
అప్పుడు యేసు,  నా గొర్రెలను మేపు
నువ్వు యువకుడిగా ఉన్నప్పుడు నీ అంతట నువ్వే నీ నడుం కట్టుకుని నీకిష్టమైన స్థలాలకు తిరిగే వాడివి కచ్చితంగా నీకు చెబుతున్నాను నువ్వు ముసలి వాడివి అయినప్పుడు నువ్వు నీ చేతులు చాపుతావు వేరొకడు నీ నడుము కట్టి నీకిష్టం లేని చోటికి నిన్ను మోసుకు పోతాడు అని అతనితో చెప్పాడు
దేవుని మహిమ కోసం అతడు ఎలాంటి మరణం పొందుతాడో దాన్ని సూచిస్తూ ఆయన ఈ మాటలు చెప్పాడు ఇలా చెప్పి ఆయన,  నన్ను అనుసరించు అని అతనితో అన్నాడు
పేతురు వెనక్కి తిరిగి యేసు ప్రేమించిన వాడూ, పస్కా పండగ సందర్భంలో భోజన సమయంలో ఆయన పక్కనే కూర్చుని ఆయన ఛాతీని ఆనుకుంటూ, ప్రభూ నిన్ను పట్టిచ్చేది ఎవరు అని అడిగిన శిష్యుడు తమ వెనకే రావడం చూశాడు
పేతురు అతణ్ణి చూసి, ప్రభూ, మరి ఇతడి విషయం ఏమవుతుంది అని ఆయనను అడిగాడు
దానికి యేసు,  నేను వచ్చే వరకూ అతడు జీవించి ఉండడం నాకిష్టమైతే నీకేమిటి నువ్వు నన్ను అనుసరించు అన్నాడు
దాంతో ఆ శిష్యుడు మరణించడు అనే మాట శిష్యుల్లో పాకి పోయింది అయితే అతడు మరణించడు అని యేసు చెప్పలేదు గానీ నేను వచ్చే వరకూ అతడు ఉండడం నాకిష్టమైతే నీకేంటి, అని మాత్రమే అన్నాడు
ఈ సంగతులను గురించి సాక్షమిస్తూ ఇవన్నీ రాసింది ఈ శిష్యుడే ఇతని సాక్ష్యం సత్యమని మనకు తెలుసు
యేసు చేసిన పనులు ఇంకా చాలా ఉన్నాయి అవన్నీ వివరించి రాసే గ్రంథాలకు ఈ భూలోకం సరిపోదని నాకు అనిపిస్తుంది
